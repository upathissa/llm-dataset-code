අංගුත්තර නිකාය
චතුක්ක නිපාතෝ
4.1.5.4. දුතිය කෝධගරු සුත්තං
4.1.5.4. ක්‍රෝධයට ගරු කරන්නා ගැන වදාළ දෙවෙනි දෙසුම
චත්තාරෝමේ භික්ඛවේ, අසද්ධම්මා. කතමේ චත්තාරෝ?
මහණෙනි, මේ අසද්ධර්මයෝ සතරකි. ඒ කවර සතරක් ද යත්;
කෝධගරුතා න සද්ධම්මගරුතා, මක්ඛගරුතා න සද්ධම්මගරුතා, ලාභගරුතා න සද්ධම්මගරුතා, සක්කාරගරුතා න සද්ධම්මගරුතා.
1. ක්‍රෝධයට ගරු කිරීමක් තිබේ, නමුත් සද්ධර්මයට ගරු කිරීමක් නැත.
2. ගුණමකුකමට ගරු කිරීමක් තිබේ, නමුත් සද්ධර්මයට ගරු කිරීමක් නැත.
3. ලාභයට ගරු කිරීමක් තිබේ, නමුත් සද්ධර්මයට ගරු කිරීමක් නැත.
4. සත්කාරයට ගරු කිරීමක් තිබේ, නමුත් සද්ධර්මයට ගරු කිරීමක් නැත.
ඉමේ ඛෝ භික්ඛවේ, චත්තාරෝ අසද්ධම්මා.
මහණෙනි, මේ වනාහී අසද්ධර්මයෝ සතරයි.
චත්තාරෝ’මේ භික්ඛවේ, සද්ධම්මා. කතමේ චත්තාරෝ?
මහණෙනි, මේ සද්ධර්මයෝ සතරකි. ඒ කවර සතරක් ද යත්;
සද්ධම්මගරුතා න කෝධගරුතා, සද්ධම්මගරුතා න මක්ඛගරුතා, සද්ධම්මගරුතා න ලාභගරුතා, සද්ධම්මගරුතා න සක්කාරගරුතා.
1. සද්ධර්මයට ගරු කිරීමක් තිබේ, ක්‍රෝධයට ගරු කිරීමක් නැත.
2. සද්ධර්මයට ගරු කිරීමක් තිබේ, ගුණමකුකමට ගරු කිරීමක් නැත.
3. සද්ධර්මයට ගරු කිරීමක් තිබේ, ලාභයට ගරු කිරීමක් නැත.
4. සද්ධර්මයට ගරු කිරීමක් තිබේ, සත්කාරයට ගරු කිරීමක් නැත.
ඉමේ ඛෝ භික්ඛවේ, චත්තාරෝ සද්ධම්මාති.
මහණෙනි, මේ වනාහී සද්ධර්මයෝ සතරයි.
(ගාථා)
කෝධමක්ඛගරු භික්ඛු ලාභසක්කාරගාරවෝ,
සුඛෙත්තේ පූතිබීජංව සද්ධම්මේ න විරූහති
1. ක්‍රෝධයට ත්, ගුණමකුකමට ත්, ලාභයට ත්, සත්කාරයට ත් ගරු කරන යම් භික්ෂුවක් ඇද්ද, යහපත් කුඹුරක කුණු වූ බීජයක් මෙන් සද්ධර්මය තුළ දියුණුවක් නොලබයි.
යේ ච සද්ධම්මගරුනෝ විහංසු විහරන්ති ච,
තේ වේ ධම්මේ විරූහන්ති ස්නේහමන්වායමිවෝසධාති
2. යම් ඒ භික්ෂූහු සද්ධර්මයට ගරුසරු ඇතිව වාසය කළාහු ද, දැන් වාසය කරත් ද, ඔවුහු පෘථිවි සාරයෙන් මනා ව වැඩෙන ඖෂධීය වෘක්ෂයන් සේ ධර්මය තුළ ඒකාන්තයෙන් ම දියුණුව ලබත්.
සාදු! සාදු!! සාදු!!!
දුතිය කෝධගරු සූත්‍රය නිමා විය.
