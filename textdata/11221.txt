අංගුත්තර නිකාය
නවක නිපාතෝ
9.1.1.1. සම්බෝධිපක්ඛිය සුත්තං
9.1.1.1. සත්‍යාවබෝධයට අයත් ධර්මය ගැන වදාළ දෙසුම
ඒවං මේ සුතං ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ, තත්‍ර ඛෝ භගවා භික්ඛු ආමන්තේසි. භික්ඛවෝති. භදන්තේති තේ භික්ඛු භගවතෝ පච්චස්සෝසුං. භගවා ඒතදවෝච:
මා විසින් මෙසේ අසන ලදී. එක් සමයක භාග්‍යවතුන් වහන්සේ සැවැත් නුවර ජේතවනය නම් වූ අනේපිඬු සිටුහුගේ ආරාමයෙහි වැඩ වසන සේක. එකල්හී භාග්‍යවතුන් වහන්සේ “මහණෙනි” යි කියා භික්ෂූන් අමතා වදාළ සේක. “පින්වතුන් වහන්සැ”යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
සචේ භික්ඛවේ අඤ්ඤතිත්ථියා පරිබ්බාජකා ඒවං පුච්ඡෙය්‍යුං: සම්බෝධිපක්ඛියානං ආවුසෝ ධම්මානං කා උපනිසා භාවනායාති. ඒවං පුට්ඨා තුම්හේ භික්ඛවේ තේසං අඤ්ඤතිත්ථියානං පරිබ්බාජකානං කින්ති බ්‍යාකරෙය්‍යාථාති.
“ඉදින් මහණෙනි, අන්‍ය තීර්ථක පරිබ්‍රාජකයෝ මෙසේ විමසත් නම්, එනම් ‘ආයුෂ්මත්නි, සත්‍යාවබෝධයට අයත් වූ ධර්මයන් දියුණු කරගැනීමට උපකාර වන්නේ කුමක් ද?’ කියා, මහණෙනි, මෙසේ විමසන ඒ අන්‍යතීර්ථක පරිබ්‍රාජකයන් හට ඔබ කුමන පිළිතුරක් දෙන්නහු ද?”
භගවම්මූලකා නෝ භන්තේ ධම්මා භගවන්නෙත්තිකා, භගවම්පටිසරණා, සාධු වත භන්තේ භගවන්තඤ්ඤේව පටිභාතු ඒතස්ස භාසිතස්ස අත්ථෝ. භගවතෝ සුත්වා භික්ඛු ධාරෙස්සන්තීති.
“ස්වාමීනී, අපගේ ධර්මයෝ භාග්‍යවතුන් වහන්සේ මුල්කොට ඇත්තාහු ය. භාග්‍යවතුන් වහන්සේ ප්‍රධාන කොට ඇත්තාහු ය. භාග්‍යවතුන් වහන්සේ පිළිසරණ කොට ඇත්තාහු ය. ස්වාමීනී, මේ වදාළ කරුණෙහි අර්ථය භාග්‍යවතුන් වහන්සේට ම වැටහෙන සේක් නම් යහපති. භාග්‍යවතුන් වහන්සේගෙන් අසා භික්ෂූහු දරන්නාහු ය.”
තේන හි භික්ඛවේ සුණාථ සාධුකං මනසිකරෝථ, භාසිස්සාමීති. ඒවං භන්තේති ඛෝ තේ භික්ඛු භගවතෝ පච්චස්සෝසුං. භගවා ඒතදවෝච:
“එසේ වී නම් මහණෙනි, අසව්. මැනැවින් මෙනෙහි කරව්. පවසන්නෙමි.”
“එසේ ය, ස්වාමීනී” යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
සචේ භික්ඛවේ අඤ්ඤතිත්ථියා පරිබ්බාජකා ඒවං පුච්ඡෙය්‍යුං සම්බෝධිපක්ඛියානං ආවුසෝ ධම්මානං කා උපනිසා භාවනායාති. ඒවං පුට්ඨා තුම්හේ භික්ඛවේ තේසං අඤ්ඤතිත්ථියානං පරිබ්බාජකානං ඒවං බ්‍යාකරෙය්‍යාථ:
“ඉදින් මහණෙනි, අන්‍ය තීර්ථක පරිබ්‍රාජකයෝ මෙසේ අසත් නම්, එනම් ‘ආයුෂ්මත්නි, සත්‍යාවබෝධයට අයත් වූ ධර්මයන් දියුණු කරගැනීමට උපකාර වන්නේ කුමක් ද?’ කියා, මහණෙනි, මෙසේ විමසන ඒ අන්‍යතීර්ථක පරිබ්‍රාජකයන් හට මෙසේ පිළිතුරු දෙව්.
1. ඉධාවුසෝ භික්ඛු කල්‍යාණමිත්තෝ හෝති කල්‍යාණසහායෝ කල්‍යාණසම්පවංකෝ. සම්බෝධිපක්ඛියානං ආවුසෝ ධම්මානං අයං පඨමා උපනිසා භාවනාය.
1. ආයුෂ්මත්නි, මෙහිලා භික්ෂුව කළණ මිතුරන් ඇත්තේ වෙයි. කළණ යහළුවන් ඇත්තේ වෙයි. කළණ මිතුරන් ඇසුරට නැඹුරු වූයේ වෙයි. ආයුෂ්මත්නි, සත්‍යාවබෝධයට අයත් වූ ධර්මයන් දියුණු කරගැනීමට උපකාර වන පළමු කරුණ මෙය යි.
2. පුන ච පරං ආවුසෝ භික්ඛු සීලවා හෝති පාතිමොක්ඛසංවරසංවුතෝ විහරති ආචාරගෝචරසම්පන්නෝ අණුමත්තේසු වජ්ජේසු භයදස්සාවී සමාදාය සික්ඛති සික්ඛාපදේසු. සම්බෝධිපක්ඛියානං ආවුසෝ ධම්මානං අයං දුතියා උපනිසා භාවනාය.
2. තව ද ආයුෂ්මත්නි, භික්ෂුව සිල්වත් වෙයි. ප්‍රාතිමෝක්ෂ සංවරයෙන් සංවර වූයේ වෙයි. යහපත් ඇවතුම් පැවතුම් ඇතිව වසන්නේ වෙයි. අණුමාත්‍ර වූ වරදෙහි ත් බිය දකින සුළු ව සමාදන් වූ ශික්ෂාපදයන්හි හික්මෙන්නේ වෙයි. ආයුෂ්මත්නි, සත්‍යාවබෝධයට අයත් වූ ධර්මයන් දියුණු කරගැනීමට උපකාර වන දෙවෙනි කරුණ මෙය යි.
3. පුන ච පරං ආවුසෝ භික්ඛු යායං කථා අභිසල්ලේඛිකා චේතෝවිවරණසප්පායා සෙය්‍යථීදං: අප්පිච්ඡකථා සන්තුට්ඨිකථා පවිවේකකථා අසංසග්ගකථා විරියාරම්භකථා සීලකථා සමාධිකථා පඤ්ඤාකථා විමුත්තිකථා විමුත්තිඤාණදස්සනකථා. ඒවරූපියා කථාය නිකාමලාභී හෝති අකිච්ඡලාභී අකසිරලාභී. සම්බෝධිපක්ඛියානං ආවුසෝ ධම්මානං අයං තතියා උපනිසා භාවනාය.
3. තව ද ආයුෂ්මත්නි, භික්ෂුව කෙලෙස් පතුරු ගැලවී යන, සමථ විදර්ශනා භාවනා සිතට උපකාරී වන යම් ඒ කථාවක් ඇද්ද, එනම්, අල්පේච්ඡ බව ගැන කථා කිරීම, ලද දෙයින් සතුටු වීම ගැන කථා කිරීම, හුදෙකලා විවේකය ගැන කථා කිරීම, නොඇලී සිටීම ගැන කථා කිරීම, වීරිය පටන් ගැනීම ගැන කථා කිරීම, සීලය ගැන කථා කිරීම, සමාධිය ගැන කථා කිරීම, ප්‍රඥාව ගැන කථා කිරීම, විමුක්තිය ගැන කථා කිරීම, විමුක්ති ඥාන දර්ශනය ගැන කථා කිරීම ය. මෙබඳු වූ කථාව කැමති සේ ලබන්නේ වෙයි. නිදුකින් ලබන්නේ වෙයි. විපුල සේ ලබන්නේ වෙයි. ආයුෂ්මත්නි, සත්‍යාවබෝධයට අයත් වූ ධර්මයන් දියුණු කරගැනීමට උපකාර වන තුන්වෙනි කරුණ මෙය යි.
4. පුන ච පරං ආවුසෝ භික්ඛු ආරද්ධවිරියෝ විහරති අකුසලානං ධම්මානං පහානාය, කුසලානං ධම්මානං උපසම්පදාය ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු. සම්බෝධිපක්ඛියානං ආවුසෝ ධම්මානං අයං චතුත්ථි උපනිසා භාවනාය.
4. තව ද ආයුෂ්මත්නි, භික්ෂුව පටන් ගත් වීරිය ඇත්තේ වෙයි. අකුසල් දහම් ප්‍රහාණය කිරීමට හා කුසල් දහම් උපදවා ගැනීමට දැඩි වීරියෙන් යුතු වූයේ, දැඩි පරාක්‍රමයෙන් යුතු වූයේ, කුසල් දහම් පිළිබඳ ව පසුබට නොවන වීරිය ඇත්තේ වෙයි. ආයුෂ්මත්නි, සත්‍යාවබෝධයට අයත් වූ ධර්මයන් දියුණු කරගැනීමට උපකාර වන සිව්වෙනි කරුණ මෙය යි.
5. පුන ච පරං ආවුසෝ භික්ඛු පඤ්ඤවා හෝති උදයත්ථගාමිනියා පඤ්ඤාය සමන්නාගතෝ අරියාය නිබ්බේධිකාය සම්මාදුක්ඛක්ඛයගාමිනියා. සම්බෝධිපක්ඛියානං ආවුසෝ ධම්මානං අයං පඤ්චමී උපනිසා භාවනාය.
5. තව ද ආයුෂ්මත්නි, භික්ෂුව ප්‍රඥාවන්ත වෙයි. හටගැනීම ත්, නැතිවීම ත් දැකීමට සමර්ථ ප්‍රඥාවෙන් යුක්ත වූයේ වෙයි. ආර්ය වූ තියුණු අවබෝධය ඇති කරවන, මැනැවින් දුක් ක්ෂය කරවන ප්‍රඥාවෙන් යුක්ත වූයේ වෙයි. ආයුෂ්මත්නි, සත්‍යාවබෝධයට අයත් වූ ධර්මයන් දියුණු කරගැනීමට උපකාර වන පස්වෙනි කරුණ මෙය යි.
කල්‍යාණමිත්තස්සේතං භික්ඛවේ භික්ඛුනෝ පාටිකංඛං කල්‍යාණසහායස්ස කල්‍යාණසම්පවංකස්ස සීලවා භවිස්සති පාතිමොක්ඛසංවරසංවුතෝ විහරිස්සති ආචාරගෝචරසම්පන්නෝ අණුමත්තේසු වජ්ජේසු භයදස්සාවී සමාදාය සික්ඛති සික්ඛාපදේසු.
මහණෙනි, කළණ මිතුරන් ඇති, කළණ යහළුවන් ඇති, කළණ මිතුරන්ගේ ඇසුරට වැටුණු භික්ෂුව විසින් මෙය කැමති විය යුත්තේ ය. සිල්වත් වන්නේ ය, ප්‍රාතිමෝක්ෂ සංවරයෙන් සංවර වන්නේ ය, යහපත් ඇවතුම් පැවතුම් ඇතිව වසන්නේ ය, අණුමාත්‍ර වූ වරදෙහි ත් බිය දකින සුළු ව සමාදන් වූ ශික්ෂාපදයන්හි හික්මෙන්නේ ය යන කරුණ යි.
කල්‍යාණමිත්තස්සේතං භික්ඛවේ භික්ඛුනෝ පාටිකංඛං කල්‍යාණසහායස්ස කල්‍යාණසම්පවංකස්ස යායං කථා අභිසල්ලේඛිකා චේතෝවිවරණසප්පායා සෙය්‍යථීදං: අප්පිච්ඡකථා ....(පෙ).... ඒවරූපියා කථාය නිකාමලාභී භවිස්සති අකිච්ඡලාභී අකසිරලාභී.
මහණෙනි, කළණ මිතුරන් ඇති, කළණ යහළුවන් ඇති, කළණ මිතුරන්ගේ ඇසුරට වැටුණු භික්ෂුව විසින් මෙය කැමති විය යුත්තේ ය. කෙලෙස් පතුරු ගැලවී යන, සමථ විදර්ශනා භාවනා සිතට උපකාරී වන යම් ඒ කථාවක් ඇද්ද, එනම්, අල්පේච්ඡ බව ගැන කථා කිරීම, ….(පෙ)…. මෙබඳු වූ කථාව කැමති සේ ලබන්නේ ය, නිදුකින් ලබන්නේ ය, විපුල සේ ලබන්නේ ය යන කරුණ යි.
කල්‍යාණමිත්තස්සේතං භික්ඛවේ භික්ඛුනෝ පාටිකංඛං කල්‍යාණසහායස්ස කල්‍යාණසම්පවංකස්ස: ආරද්ධවිරියෝ විහරිස්සති අකුසලානං ධම්මානං පහානාය කුසලානං ධම්මානං උපසම්පදාය ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු.
මහණෙනි, කළණ මිතුරන් ඇති, කළණ යහළුවන් ඇති, කළණ මිතුරන්ගේ ඇසුරට වැටුණු භික්ෂුව විසින් මෙය කැමති විය යුත්තේ ය. පටන් ගත් වීරිය ඇත්තේ වන්නේ ය, අකුසල් දහම් ප්‍රහාණය කිරීමට හා කුසල් දහම් උපදවා ගැනීමට දැඩි වීරියෙන් යුතු වන්නේ ය, දැඩි පරාක්‍රමයෙන් යුතු වන්නේ ය, කුසල් දහම් පිළිබඳ ව පසුබට නොවන වීරිය ඇත්තේ වන්නේ ය යන කරුණ යි.
කල්‍යාණමිත්තස්සේතං භික්ඛවේ භික්ඛුනෝ පාටිකංඛං කල්‍යාණසහායස්ස කල්‍යාණසම්පවංකස්ස: පඤ්ඤවා භවිස්සති උදයත්ථගාමිනියා පඤ්ඤාය සමන්නාගතෝ අරියාය නිබ්බේධිකාය සම්මාදුක්ඛක්ඛයගාමිනියා.
මහණෙනි, කළණ මිතුරන් ඇති, කළණ යහළුවන් ඇති, කළණ මිතුරන්ගේ ඇසුරට වැටුණු භික්ෂුව විසින් මෙය කැමති විය යුත්තේ ය. ප්‍රඥාවන්ත වන්නේ ය, හටගැනීම ත් නැතිවීම ත් දැකීමට සමර්ථ ප්‍රඥාවෙන් යුක්ත වන්නේ ය, ආර්ය වූ තියුණු අවබෝධය ඇති කරවන, මැනැවින් දුක් ක්ෂය කරවන ප්‍රඥාවෙන් යුක්ත වන්නේ ය යන කරුණ යි.
තේන ච පන භික්ඛවේ භික්ඛුනා ඉමේසු පඤ්චසු ධම්මේසු පතිට්ඨාය චත්තාරෝ ධම්මා උත්තරිං භාවේතබ්බා:
මහණෙනි, ඒ භික්ෂුව විසින් මේ පංච ධර්මය මත පිහිටා වැඩිදුරට ත් ධර්මයන් සතරක් වැඩිය යුත්තේ ය.
6-9. අසුභා භාවේතබ්බා රාගස්ස පහානාය. මෙත්තා භාවේතබ්බා ව්‍යාපාදස්ස පහානාය. ආනාපානසති භාවේතබ්බා විතක්කුපච්ඡේදාය. අනිච්චසඤ්ඤා භාවේතබ්බා අස්මිමානසමුග්ඝාතාය, අනිච්චසඤ්ඤිනෝ භික්ඛවේ භික්ඛුනෝ අනත්තසඤ්ඤා සණ්ඨාති. අනත්තසඤ්ඤී අස්මිමානසමුග්ඝාතං පාපුණාති, දිට්ඨේව ධම්මේ නිබ්බානන්ති.
6. රාගය ප්‍රහාණය කිරීමට අසුභය වැඩිය යුත්තේ ය.
7. ද්වේෂය ප්‍රහාණය කිරීමට මෛත්‍රිය වැඩිය යුත්තේ ය.
8. අනවශ්‍ය විතර්ක නැසීමට ආනාපානසතිය වැඩිය යුත්තේ ය.
9. ‘මම වෙමි’ යි යන මාන්නය මුලින් ම නැසීමට අනිත්‍ය සංඥාව වැඩිය යුත්තේ ය. මහණෙනි, අනිත්‍ය සංඥාව වඩන භික්ෂුව හට අනාත්ම සංඥාව පිහිටයි. අනාත්ම සංඥාව ඇති භික්ෂුවගේ සිත අස්මිමානය මුළුමනින් ම නැසීමට යයි. මෙලොවදී ම නිවනට පැමිණෙයි.
සාදු! සාදු!! සාදු!!!
සම්බෝධිපක්ඛිය සූත්‍රය නිමා විය.
