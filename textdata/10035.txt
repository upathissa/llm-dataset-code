අංගුත්තර නිකාය
පඤ්චක නිපාතෝ
5.5.3.9. පඨම කණ්හසප්ප සුත්තං
5.5.3.9. කළු නයා ගැන වදාළ පළමු දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ආදීනවා කණ්හසප්පේ. කතමේ පඤ්ච:
මහණෙනි, කළු නයාගේ මේ ආදීනව පසකි. ඒ කවර පසක් ද යත්;
අසුචි, දුග්ගන්ධෝ, සභීරු, සප්පටිභයෝ, මිත්තදුභී. ඉමේ ඛෝ භික්ඛවේ පඤ්ච ආදීනවා කණ්හසප්පේ.
අපවිත්‍ර වූයේ වෙයි. දුගඳින් යුක්ත වූයේ වෙයි. භය උපදවන්නේ වෙයි. භය සහිත වූයේ වෙයි. මිත්‍රද්‍රෝහී වූයේ වෙයි.
මහණෙනි, මේ වනාහී කළු නයාගේ ආදීනව පස යි.
ඒවමේව ඛෝ භික්ඛවේ පඤ්චිමේ ආදීනවා මාතුගාමේ. කතමේ පඤ්ච:
එසෙයින් ම මහණෙනි, ස්ත්‍රියගේ මේ ආදීනව පසකි. ඒ කවර පසක් ද යත්;
අසුචි, දුග්ගන්ධෝ, සභීරු, සප්පටිභයෝ, මිත්තදුභී. ඉමේ ඛෝ භික්ඛවේ පඤ්ච ආදීනවා මාතුගාමේති.
අපවිත්‍ර වූවා වෙයි. දුගඳින් යුක්ත වූවා වෙයි. භය උපදවන්නී වෙයි. භය සහිත වූවා වෙයි. මිත්‍රද්‍රෝහී වූවා වෙයි.
මහණෙනි, මේ වනාහී ස්ත්‍රියගේ ආදීනව පස යි.
සාදු! සාදු!! සාදු!!!
පඨම කණ්හසප්ප සූත්‍රය නිමා විය.
