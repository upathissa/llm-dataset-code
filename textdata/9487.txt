අංගුත්තර නිකාය
පඤ්චක නිපාතෝ
5.2.2.4. දුතිය වඩ්ඪි සුත්තං
5.2.2.4. දියුණුව ගැන වදාළ දෙවෙනි දෙසුම
(සාවත්ථිනිදානං :)
සැවැත් නුවර දී ය …..
පඤ්චහි භික්ඛවේ වඩ්ඪිහි වඩ්ඪමානා අරියසාවිකා අරියාය වඩ්ඪියා වඩ්ඪති සාරාදායිනී ච හෝති වරාදායිනී ච කායස්ස. කතමාහි පඤ්චහි?
මහණෙනි, පස් වැදෑරුම් දියුණුවකින් දියුණුවට පත්වන ආර්ය ශ්‍රාවිකාව ආර්ය වූ දියුණුවෙන් දියුණු වන්නී ය. ජීවිතයෙහි සාරය ගන්නා සුළු වන්නී ය. උත්තමාර්ථය ගන්නා සුළු වන්නී ය. ඒ කවර පසක් ද යත්;
සද්ධාය වඩ්ඪති, සීලේන වඩ්ඪති, සුතේන වඩ්ඪති, චාගේන වඩ්ඪති, පඤ්ඤාය වඩ්ඪති.
ශ්‍රද්ධාවෙන් දියුණු වෙයි. සීලයෙන් දියුණු වෙයි. ශ්‍රැතයෙන් දියුණු වෙයි. ත්‍යාගයෙන් දියුණු වෙයි. ප්‍රඥාවෙන් දියුණු වෙයි.
ඉමාහි ඛෝ භික්ඛවේ පඤ්චහි වඩ්ඪිහි වඩ්ඪමානා අරියසාවිකා අරියාය වඩ්ඪියා වඩ්ඪති. සාරාදායිනී ච හෝති, වරාදායිනී ච කායස්සා’ති.
මහණෙනි, මේ පස් වැදෑරුම් දියුණුවකින් දියුණුවට පත්වන ආර්ය ශ්‍රාවිකාව ආර්ය වූ දියුණුවෙන් දියුණු වන්නී ය. ජීවිතයෙහි සාරය ගන්නා සුළු වන්නී ය. උත්තමාර්ථය ගන්නා සුළු වන්නී ය.
(ගාථා)
සද්ධාය සීලේන ච යා’ධ වඩ්ඪති පඤ්ඤාය චාගේන සුතේන චූභයං,
සා තාදිසී සීලවතී උපාසිකා ආදීයතී සාරමිධේව අත්තනෝ’ති
1. යම් තැනැත්තියක් මෙලොවෙහි ශ්‍රද්ධාවෙන් ද, සීලයෙන් ද, ප්‍රඥාවෙන් ද, ත්‍යාගයෙන් ද, ශ්‍රැතයෙන් ද දියුණු වන්නී නම්, එබඳු සිල්වත් උපාසිකා තොමෝ තමා ලද ජීවිතයෙහි සාරය ලබාගන්නී ය.
සාදු! සාදු!! සාදු!!!
දුතිය වඩ්ඪි සූත්‍රය නිමා විය.
