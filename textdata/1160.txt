සංයුත්ත නිකාය
සගාථ වග්ගෝ
1.7.6. අබ්භාහත සුත්තං
1.7.6. ලුහුබැඳ යාම ගැන වදාළ දෙසුම
(දේවතා);
(දෙවියා) :
කේනස්‌සුබ්‌භාහතෝ ලෝකෝ කේනස්‌සු පරිවාරිතෝ
කේන සල්‌ලේන ඕතිණ්‌ණෝ කිස්‌ස ධූමායිතෝ සදාති
“මේ ලෝක සත්වයා පසුපසින් ලුහුබඳින්නේ කුමක්ද? ඔවුන් පිරිවරාගෙන සිටින්නේ කුමක්ද? ඔවුන්ගේ ජීවිත තුළ කිඳාබැස ඇති හුල මොකක්ද? හැම තිස්සේම ඒ ජීවිතවලින් නැගෙන්නේ කවර දුමක්ද?”
(භගවා);
(භාග්‍යවතුන් වහන්සේ) :
මච්‌චුනා‘බ්‌භාහතෝ ලෝකෝ ජරාය පරිවාරිතෝ
තණ්‌හාසල්‌ලේන ඕතිණ්‌ණෝ ඉච්‌ඡාධූමායිතෝ සදාති
“මේ ලෝක සත්වයා පසුපස ලුහුබඳින්නේ මරණයයි. ඔවුන්ගේ පිරිවර නම් ජරාජීර්ණ වීමයි. ඔවුන්ගේ ජීවිත තුළ තෘෂ්ණාව කියන හුල තමයි කිඳාබැස තියෙන්නෙ. හැම තිස්සේම ඒ ජීවිතවලින් නැගෙන්නෙ ආශාව නැමැති දුමයි.”
සාදු! සාදු!! සාදු!!!
