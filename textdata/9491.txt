අංගුත්තර නිකාය
පඤ්චක නිපාතෝ
5.2.2.8. දුතිය ඉද්ධිපාද සුත්තං
5.2.2.8. ඉර්ධිපාද ගැන වදාළ දෙවෙනි දෙසුම
(සාවත්ථිනිදානං:)
සැවැත් නුවර දී ය …..
පුබ්බේවා’හං භික්ඛවේ සම්බෝධා අනභිසම්බුද්ධෝ බෝධිසත්තෝ’ව සමානෝ පඤ්ච ධම්මේ භාවේසිං පඤ්ච ධම්මේ බහුලීකාසිං. කතමේ පඤ්ච?
මහණෙනි, සම්බුද්ධත්වයට පෙර අභිසම්බෝධිය නොලැබුවේ බෝධිසත්ව වූයේ ම මම ධර්ම පසක් දියුණු කළෙමි. ධර්ම පසක් බහුල වශයෙන් ප්‍රගුණ කළෙමි. ඒ කවර පසක් ද යත්;
ඡන්දසමාධිපධානසංඛාරසමන්නාගතං ඉද්ධිපාදං භාවේසිං. විරියසමාධි ....(පෙ).... චිත්තසමාධි ....(පෙ).... වීමංසාසමාධිපධානසංඛාරසමන්නාගතං ඉද්ධිපාදං භාවේසිං. උස්සොළ්හි යේව පඤ්චමී.
බලවත් කැමැත්තෙන් යුතු ව උපදවා ගත් සමාධියෙන් හා ප්‍රධන් වීර්යයෙන් යුතු ව ඉර්ධිපාදය වැඩුවෙමි. බලවත් වීරියෙන් යුතු ව උපදවා ගත් සමාධිය ….(පෙ)…. බලවත් සිතකින් යුතු ව උපදවා ගත් සමාධිය ….(පෙ)…. බලවත් විමසීමෙන් යුතු ව උපදවා ගත් සමාධියෙන් හා ප්‍රධන් වීර්යයෙන් යුතු ව ඉර්ධිපාදය වැඩුවෙමි. පස්වැන්න වනාහී දිගට ම ගනු ලැබූ උත්සාහය ම යි.
සෝ ඛෝ අහං භික්ඛවේ ඉමේසං උස්සොළ්හිපඤ්චමානං ධම්මානං භාවිතත්තා බහුලීකතත්තා යස්ස යස්ස අභිඤ්ඤාසච්ඡිකරණීයස්ස ධම්මස්ස චිත්තං අභිනින්නාමේසිං අභිඤ්ඤාසච්ඡිකිරියාය, තත්‍ර තත්‍රේව සක්ඛිභබ්බතං පාපුණිං සති සති ආයතනේ.
මහණෙනි, ඒ මම දිගට ම ගනු ලැබූ උත්සාහය ම පස්වෙනි කොට ඇති මේ ධර්මයන් දියුණු කරලීමෙන්, බහුල ව ප්‍රගුණ කරලීමෙන්, විශිෂ්ට ඥානයෙන් සාක්ෂාත් කරලිය යුතු යම් යම් ධර්මයන් ඇද්ද, ඒවා විශිෂ්ට ඥානයෙන් සාක්ෂාත් කිරීම පිණිස සිත නැඹුරු කළෙමි. ඒ ඒ ඥානයන් පිළිබඳ ව ඒ ඒ තන්හි දී ප්‍රත්‍යක්ෂ කරගැනීමට නිසි සමර්ථභාවයට පැමිණියෙමි.
සෝ සචේ ආකංඛිං අනේකවිහිතං ඉද්ධිවිධං පච්චනුභවෙය්‍යං ....(පෙ).... යාව බ්‍රහ්මලෝකාපි කායේන වසං වත්තෙය්‍යන්ති, තත්‍ර තත්‍රේව සක්ඛිභබ්බතං පාපුණිං සති සති ආයතනේ. ....(පෙ)....
ඉදින් මම කැමති වෙම් නම් ‘අනේකවිධ ඉර්ධි ප්‍රාතිහාර්යයන් අත්දකින්නෙමි. තනි කෙනෙක් ව සිට බොහෝ අය වන්නෙමි. ….(පෙ)…. බ්‍රහ්මලෝකය දක්වා කයින් වසඟයෙහි පවත්වන්නෙමි’ යි. ඒ ඒ තන්හි ඒ ඒ ඥානය අත්දැකීමට ඒවා ප්‍රත්‍යක්ෂ කිරීමෙහිලා සමර්ථ භාවයට පැමිණියෙමි. ….(පෙ)….
සෝ සචේ ආකංඛිං පේ ආසවානං ඛයා ....(පෙ).... ආසවානං ඛයා ....(පෙ).... සයං අභිඤ්ඤා සච්ඡිකත්වා උපසම්පජ්ජ විහරෙය්‍යන්ති, තත්‍ර තත්‍රේව සක්ඛිභබ්බතං පාපුණිං සති සති ආයතනේ’ති.
ඉදින් මම කැමති වෙම් නම් ….(පෙ)…. ආශ්‍රවයන් ක්ෂය වීමෙන් (අනාශ්‍රව වූ චේතෝ විමුක්තිය ත්, ප්‍රඥා විමුක්තිය ත්) ….(පෙ)…. සාක්ෂාත් කොට එයට පැමිණ වාසය කරන්නෙමි’ යි. ඒ ඒ තන්හි ඒ ඒ ඥානය අත්දැකීමට ඒවා ප්‍රත්‍යක්ෂ කිරීමෙහිලා සමර්ථ භාවයට පැමිණියෙමි.
සාදු! සාදු!! සාදු!!!
දුතිය ඉද්ධිපාද සූත්‍රය නිමා විය.
