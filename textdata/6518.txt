සංයුත්ත නිකාය
මහා වග්ගෝ
4.2.4. තතිය සංඛිත්ත සුත්තං
4.2.4. කෙටියෙන් වදාළ තුන්වෙනි දෙසුම
මහණෙනි, මේ ඉන්ද්‍රියයෝ පසකි. ඒ කවර පසක් ද යත්, ශ්‍රද්ධා ඉන්ද්‍රිය ය, විරිය ඉන්ද්‍රිය ය, සති ඉන්ද්‍රිය ය, සමාධි ඉන්ද්‍රිය ය, ප්‍රඥා ඉන්ද්‍රිය ය. මහණෙනි, මේ වනාහී පසක් වූ ඉන්ද්‍රියයෝ ය.
මහණෙනි, මේ පංච ඉන්ද්‍රිය ධර්මයන් සම්පූර්ණයෙන් පරිපූර්ණ කළ බැවින් අරහත් වෙයි. එයට වඩා මෘදු ව කළ කල්හී අනාගාමී වෙයි. එයට ත් වඩා මෘදු ව කළ කල්හී සකදාගාමී වෙයි. එයට ත් වඩා මෘදු ව කළ කල්හී සෝවාන් වෙයි. එයට ත් වඩා මෘදු ව කළ කල්හී ධම්මානුසාරී වෙයි. එයට ත් වඩා මෘදු ව කළ කල්හී ශ්‍රද්ධානුසාරී වෙයි. මහණෙනි, මෙසේ පිරිපුන් ලෙස කරන්නේ පිරිපුන් අරහත්වය සපයයි. කොටස් වශයෙන් කරන්නේ කොටස් වශයෙන් මගඵල සපයයි. මහණෙනි, මම මේ පංච ඉන්ද්‍රිය ධර්මයන් වඳ නැත්තේ යැයි කියමි.
සාදු! සාදු!! සාදු!!!
තතිය සංඛිත්ත සූත්‍රය නිමා විය.
