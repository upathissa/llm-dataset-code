අංගුත්තර නිකාය
නවක නිපාතෝ
9.1.3.3. තණ්හාමූලක සුත්තං
9.1.3.3. තණ්හාව මුල් කොට ඇති දේ ගැන වදාළ දෙසුම
(සාවත්ථිනිදානං)
සැවැත් නුවර දී ය …..
නව භික්ඛවේ, තණ්හාමූලකේ ධම්මේ දේසෙස්සාමි. තං සුණාථ, සාධුකං මනසිකරෝථ, භාසිස්සාමීති. ඒවං භන්තේ ති ඛෝ තේ භික්ඛු භගවතෝ පච්චස්සෝසුං. භගවා ඒතදවෝච:
මහණෙනි, තණ්හාව මුල් කොට ඇති කරුණු නවයක් දේශනා කරන්නෙමි. එය අසව්. මැනැවින් මෙනෙහි කරව්. පවසන්නෙමි. ‘එසේ ය, ස්වාමීනී’ යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
කතමේ ච භික්ඛවේ, නව තණ්හාමූලකා ධම්මා? තණ්හං පටිච්ච පරියේසනා. පරියේසනං පටිච්ච ලාභෝ, ලාභං පටිච්ච විනිච්ඡයෝ, විනිච්ඡයං පටිච්ච ඡන්දරාගෝ, ඡන්දරාගං පටිච්ච අජ්ඣෝසානං, අජ්ඣෝසානං පටිච්ච පරිග්ගහෝ, පරිග්ගහං පටිච්ච මච්ඡරියං, මච්ඡරියං පටිච්ච ආරක්ඛා, ආරක්ඛාධිකරණං දණ්ඩාදානසත්ථාදාන කලහ විග්ගහ විවාදා තුවංතුවපේසුඤ්ඤමුසාවාදා අනේකේ පාපකා අකුසලා ධම්මා සම්භවන්ති. ඉමේ ඛෝ භික්ඛවේ, නව තණ්හාමූලකා ධම්මාති.
මහණෙනි, තණ්හාව මුල් කොට ඇති නවයක් වූ කරුණු මොනවා ද? තණ්හාව හේතු කොට ගෙන සොයන්නේ ය. සෙවීම හේතු කොට ගෙන ලැබෙන්නේ ය. ලැබීම හේතු කොට ගෙන විනිශ්චය කරන්නේ ය. විනිශ්චය හේතු කොට ගෙන ඡන්දරාගය හටගන්නේ ය. ඡන්දරාගය හේතු කොට ගෙන එහි සිත ආශාවෙන් බැස ගන්නේ ය. එහි සිත ආශාවෙන් බැස ගැනීම හේතු කොට ගෙන අයිතිවාසිකම් කියන්නේ ය. අයිතිවාසිකම් කීම හේතු කොට ගෙන මසුරුකම හටගන්නේ ය. මසුරුකම හේතුකොට ගෙන එය රකින්නේ ය. ආරක්ෂාව පිළිබඳව අර්බුදයේදී දඬු මුගුරු ගැනීම්, අවි ආයුධ ගැනීම්, කලකෝලාහල කරගැනීම්, යුද්ධ කිරීම්, ‘තෝ තමයි, තෝ තමයි’ කියමින් බැන ගැනීම්, කේලාම් කීම්, බොරු කීම් ආදී අනේක වූ පාපී අකුසල් දහම් හටගනියි. මහණෙනි, මේ වනාහී තණ්හාව මුල් කොට ඇති කරුණු නවය යි.
සාදු! සාදු!! සාදු!!!
තණ්හාමූලක සූත්‍රය නිමා විය.
