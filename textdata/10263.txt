අංගුත්තර නිකාය
ඡක්ක නිපාතෝ
6.1.4.5. විජ්ජාභාගීය සුත්තං
6.1.4.5. අවබෝධ ඥානය ඇති කරවන දේ ගැන වදාළ දෙසුම
සාවත්ථිනිදානං .....
සැවැත් නුවර දී ය .....
ඡයිමේ භික්ඛවේ ධම්මා විජ්ජාභාගියා. කතමේ ඡ:
මහණෙනි, මේ අවබෝධ ඥානය ඇති කරවන කරුණු සයකි. ඒ කවර සයක් ද යත්;
අනිච්චසඤ්ඤා, අනිච්චේ දුක්ඛසඤ්ඤා, දුක්ඛේ අනත්තසඤ්ඤා, පහානසඤ්ඤා, විරාගසඤ්ඤා, නිරෝධසඤ්ඤා.
අනිත්‍ය සංඥාව ය. අනිත්‍යයෙහි දුක්ඛ සංඥාව ය. දුකෙහි අනාත්ම සංඥාව ය. ප්‍රහාණ සංඥාව ය. විරාග සංඥාව ය. නිරෝධ සංඥාව ය.
ඉමේ ඛෝ භික්ඛවේ ඡ ධම්මා විජ්ජාභාගියාති.
මහණෙනි, මේ වනාහී අවබෝධ ඥානය ඇති කරවන කරුණු සය යි.
සාදු! සාදු!! සාදු!!!
විජ්ජාභාගීය සූත්‍රය නිමා විය.
