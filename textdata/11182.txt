අංගුත්තර නිකාය
අට්ඨක නිපාතෝ
8.2.4.8. අප්පස්සාදප්පසාද සුත්තං
8.2.4.8. අප්‍රසාදය සහ ප්‍රසාදය ගැන වදාළ දෙසුම
(සාවත්ථිනිදානං)
සැවැත් නුවර දී ය .....
අට්ඨහි භික්ඛවේ ධම්මේහි සමන්නාගතස්ස භික්ඛුනෝ ආකංඛමානා උපාසකා අප්පසාදං පවේදෙය්‍යුං. කතමේහි අට්ඨහි:
මහණෙනි, උපාසකවරු කැමති නම් අංග අටකින් යුක්ත වූ භික්ෂුව හට අප්‍රසාදය පළ කළ යුත්තාහු ය. ඒ කවර අටකින් ද යත්;
ගිහීනං අලාභාය පරිසක්කති, ගිහීනං අනත්ථාය පරිසක්කති, ගිහීනං අක්කෝසති පරිභාසති, ගිහී ගිහීහි භේදේති. බුද්ධස්ස අවණ්ණං භාසති, ධම්මස්ස අවණ්ණං භාසති, සංඝස්ස අවණ්ණං භාසති, අගෝචරේ ච තං පස්සන්ති. ඉමේහි ඛෝ භික්ඛවේ අට්ඨහි ධම්මේහි සමන්නාගතස්ස භික්ඛුනෝ ආකංඛමානා උපාසකා අප්පසාදං පවේදෙය්‍යුං.
ගිහියන්ගේ අලාභය පිණිස උත්සාහ කරයි. ගිහියන්ට අනර්ථය කිරීමට උත්සාහ කරයි. ගිහියන්ට ආක්‍රෝශ කරයි. පරිභව කරයි. ගිහියන් හා ගිහියන් භේද කරයි. බුදුරජුන්ගේ ගුණ නසා කරුණු කියයි. ධර්මයෙහි ගුණ නසා කරුණු කියයි. සංඝයාගේ ගුණ නසා කරුණු කියයි. සංඝයාට නොගැලපෙන තැන්හි ද ඒ භික්ෂුව සිටිනු දකින්නට ලැබෙයි.
මහණෙනි, උපාසකවරු කැමති නම් මේ අංග අටෙන් යුක්ත වූ භික්ෂුව හට අප්‍රසාදය පළ කළ යුත්තාහු ය.
අට්ඨහි භික්ඛවේ ධම්මේහි සමන්නාගතස්ස භික්ඛුනෝ ආකංඛමානා උපාසකා පසාදං පවේදෙය්‍යුං. කතමේහි අට්ඨහි:
මහණෙනි, උපාසකවරු කැමති නම් අංග අටකින් යුක්ත වූ භික්ෂුව හට ප්‍රසාදය පළ කළ යුත්තාහු ය. ඒ කවර අටකින් ද යත්;
න ගිහීනං අලාභාය පරිසක්කති, න ගිහීනං අනත්ථාය පරිසක්කති, න ගිහීනං අක්කෝසති පරිභාසති, න ගිහී ගිහීහි භේදේති. බුද්ධස්ස වණ්ණං භාසති, ධම්මස්ස වණ්ණං භාසති, සංඝස්ස වණ්ණං භාසති, ගෝචරේ ච නං පස්සන්ති. ඉමේහි ඛෝ භික්ඛවේ අට්ඨහි ධම්මේහි සමන්නාගතස්ස භික්ඛුනෝ ආකංඛමානා උපාසකා පසාදං පවේදෙය්‍යුන්ති.
ගිහියන්ගේ අලාභය පිණිස උත්සාහ නොකරයි. ගිහියන්ට අනර්ථය කිරීමට උත්සාහ නොකරයි. ගිහියන්ට ආක්‍රෝශ නොකරයි. පරිභව නොකරයි. ගිහියන් හා ගිහියන් භේද නොකරයි. බුදුරජුන්ගේ ගුණ කියයි. ධර්මයේ ගුණ කියයි. සංඝයාගේ ගුණ කියයි. සංඝයාට නොගැලපෙන තැන්හි ඒ භික්ෂුව සිටිනු දකින්නට නොලැබෙයි.
මහණෙනි, උපාසකවරු කැමති නම් මේ අංග අටෙන් යුක්ත වූ භික්ෂුව හට ප්‍රසාදය පළ කළ යුත්තාහු ය.
සාදු! සාදු!! සාදු!!!
අප්පසාදප්පසාද සූත්‍රය නිමා විය.
