අංගුත්තර නිකාය
පඤ්චක නිපාතෝ
5.4.2.7. චෝදනා සුත්තං
5.4.2.7. චෝදනා කිරීම ගැන වදාළ දෙසුම
සාදු! සාදු!! සාදු!!!
චෝදනා සූත්‍රය නිමා විය.
(සාවත්ථිනිදානං)
සැවැත් නුවර දී ය …..
තත්‍ර ඛෝ ආයස්මා සාරිපුත්තෝ භික්ඛූ ආමන්තේසි ....(පෙ)....
එකල්හී ආයුෂ්මත් සාරිපුත්තයන් වහන්සේ භික්ෂූන් ඇමතූ සේක. ….(පෙ)….
චෝදකේන ආවුසෝ, භික්ඛුනා පරං චෝදේතුකාමේන පඤ්ච ධම්මේ අජ්ඣත්තං උපට්ඨපෙත්වා පරෝ චෝදේතබ්බෝ. කතමේ පඤ්ච:
“ආයුෂ්මත්නි, අන්‍යයන්ට චෝදනා කරනු කැමති චෝදක භික්ෂුව විසින් පස් කරුණක් තමා තුළ පිහිටුවා ගෙන අන්‍යයන් හට චෝදනා කළ යුත්තේ ය. ඒ කවර කරුණු පසක් ද යත්;
කාලේන වක්ඛාමි නෝ අකාලේන, භූතේන වක්ඛාමි නෝ අභූතේන, සණ්හේන වක්ඛාමි නෝ ඵරුසේන, අත්ථසංහිතේන වක්ඛාමි නෝ අනත්ථසංහිතේන, මෙත්තචිත්තේන වක්ඛාමි නෝ දෝසන්තරේන.
සුදුසු කාලයෙහි කියමි, නොකාලයෙහි නොවෙයි. සත්‍ය වූ දෙයින් කියමි, අසත්‍යයෙන් නොවෙයි. මොලොක් බසින් කියමි, දරුණු වචනයෙන් නොවෙයි. යහපත් වූ දෙයින් කියමි, අයහපත් දෙයින් නොවෙයි. මෛත්‍රී සිතින් කියමි, ද්වේෂ සිතින් නොවෙයි.
චෝදකේන ආවුසෝ, භික්ඛුනා පරං චෝදේතුකාමේන පඤ්ච ධම්මේ අජ්ඣත්තං උපට්ඨපෙත්වා පරෝ චෝදේතබ්බෝ.
ආයුෂ්මත්නි, අන්‍යයන්ට චෝදනා කරනු කැමති චෝදක භික්ෂුව විසින් මේ පස් කරුණ තමා තුළ පිහිටුවා ගෙන අන්‍යයන් හට චෝදනා කළ යුත්තේ ය.
ඉධාහං ආවුසෝ, ඒකච්චං පුග්ගලං පස්සාමි අකාලේන චෝදියමානං නෝ කාලේන කුපිතං, අභූතේන චෝදියමානං නෝ භූතේන කුපිතං, ඵරුසේන චෝදියමානං නෝ සණ්හේන කුපිතං, අනත්ථසංහිතේන චෝදියමානං නෝ අත්ථසංහිතේන කුපිතං, දෝසන්තරේන චෝදියමානං නෝ මෙත්තචිත්තේන කුපිතං.
ආයුෂ්මත්නි, මම මෙහිලා එක්තරා පුද්ගලයෙකු දකිමි. කාලයෙන් නොව අකාලයෙහි චෝදනා ලැබ කිපී සිටියි. සත්‍යයෙන් නොව අසත්‍යයෙන් චෝදනා ලැබ කිපී සිටියි. මෙලොක් බසින් නොව දරුණු වචනයෙන් චෝදනා ලැබ කිපී සිටියි. යහපත් දෙයින් නොව අයහපත් දෙයින් චෝදනා ලැබ කිපී සිටියි. මෛත්‍රී සිතින් නොව ද්වේෂ සිතින් චෝදනා ලැබ කිපී සිටියි.
අධම්මචුදිතස්ස ආවුසෝ, භික්ඛුනෝ පඤ්චහාකාරේහි අවිප්පටිසාරෝ උපදහිතබ්බෝ:
ආයුෂ්මත්නි, අධර්මයෙන් චෝදනා ලැබූ භික්ෂුව හට පස් අයුරකින් නොවිපිළිසර බව ඉපිදවිය යුත්තේ ය.
අකාලේනායස්මා චුදිතෝ නෝ කාලේන, අලං තේ අවිප්පටිසාරාය. අභූතේනායස්මා චුදිතෝ නෝ භූතේන, අලං තේ අවිප්පටිසාරාය. ඵරුසේනායස්මා චුදිතෝ නෝ සණ්හේන, අලං තේ අවිප්පටිසාරාය. අනත්ථසංහිතේනායස්මා චුදිතෝ නෝ අත්ථසංහිතේන, අලං තේ අවිප්පටිසාරාය. දෝසන්තරේනායස්මා චුදිතෝ නෝ මෙත්තචිත්තේන, අලං තේ අවිප්පටිසාරායාති.
‘ආයුෂ්මතුන් චෝදනා ලැබුවේ සුදුසු කාලයෙහි නොව අකාලයෙහි ය. ඔබට විපිළිසර නොවීමට එය කරුණකි. චෝදනා ලැබුවේ සත්‍යයෙන් නොව අසත්‍යයෙනි. ඔබට විපිළිසර නොවීමට එය කරුණකි. චෝදනා ලැබුවේ මොළොක් බසින් නොව දරුණු වචනයෙනි. ඔබට විපිළිසර නොවීමට එය කරුණකි. චෝදනා ලැබුවේ යහපත් දෙයින් නොව අයහපත් දෙයිනි. ඔබට විපිළිසර නොවීමට එය කරුණකි. චෝදනා ලැබුවේ මෛත්‍රී සිතින් නොව ද්වේෂ සිතින් ය. ඔබට විපිළිසර නොවීමට එය කරුණකි.’
අධම්මචුදිතස්ස ආවුසෝ, භික්ඛුනෝ ඉමේහි පඤ්චහාකාරේහි අවිප්පටිසාරෝ උපදහිතබ්බෝ.
ආයුෂ්මත්නි, අධර්මයෙන් චෝදනා ලැබූ භික්ෂුව හට මේ පස් අයුරෙන් නොවිපිළිසර බව ඉපිදවිය යුත්තේ ය.
අධම්මචෝදකස්ස ආවුසෝ, භික්ඛුනෝ පඤ්චහාකාරේහි විප්පටිසාරෝ උපදහිතබ්බෝ:
ආයුෂ්මත්නි, අධර්මයෙන් චෝදනා කළ භික්ෂුවට හට පස් අයුරකින් විපිළිසර බව ඉපිදවිය යුත්තේ ය.
අකාලේන තේ ආවුසෝ, චුදිතෝ නෝ කාලේන, අලං තේ විප්පටිසාරාය. අභූතේන තේ ආවුසෝ චුදිතෝ නෝ භූතේන, අලං තේ විප්පටිසාරාය. ඵරුසේන තේ ආවුසෝ චුදිතෝ නෝ සණ්හේන, අලං තේ විප්පටිසාරාය. අනත්ථසංහිතේන තේ ආවුසෝ, චුදිතෝ නෝ අත්ථසංහිතේන, අලං තේ විප්පටිසාරාය. දෝසන්තරේන තේ ආවුසෝ, චුදිතෝ නෝ මෙත්තචිත්තේන, අලං තේ විප්පටිසාරායාති.
‘ආයුෂ්මතුන් චෝදනා කළේ සුදුසු කාලයෙහි නොව අකාලයෙහි ය. ඔබට විපිළිසර වීමට එය කරුණකි. චෝදනා කළේ සත්‍යයෙන් නොව අසත්‍යයෙනි. ඔබට විපිළිසර වීමට එය කරුණකි. චෝදනා කළේ මොලොක් බසින් නොව දරුණු වචනයෙනි. ඔබට විපිළිසර වීමට එය කරුණකි. චෝදනා කළේ යහපත් දෙයින් නොව අයහපත් දෙයිනි. ඔබට විපිළිසර වීමට එය කරුණකි. චෝදනා කළේ මෛත්‍රී සිතින් නොව ද්වේෂ සිතින් ය. ඔබට විපිළිසර වීමට එය කරුණකි.’
අධම්මචෝදකස්ස ආවුසෝ, භික්ඛුනෝ ඉමේහි පඤ්චහාකාරේහි විප්පටිසාරෝ උපදහිතබ්බෝ. තං කිස්ස හේතු? යථා න අඤ්ඤෝපි භික්ඛු අභූතේන චෝදේතබ්බං මඤ්ඤෙය්‍යාති.
ආයුෂ්මත්නි, අධර්මයෙන් චෝදනා කළ භික්ෂුව හට මේ පස් අයුරෙන් විපිළිසර බව ඉපිදවිය යුත්තේ ය. එයට හේතුව කුමක් ද? ඒ අයුරින් තවත් භික්ෂුවකට අභූතයෙන් චෝදනා කළ යුතු යැයි නොසිතනු පිණිස යි.
ඉධ පනාහං ආවුසෝ, ඒකච්චං පුග්ගලං පස්සාමි කාලේන චෝදියමානං නෝ අකාලේන කුපිතං, භූතේන චෝදියමානං නෝ අභූතේන කුපිතං, සණ්හේන චෝදියමානං නෝ ඵරුසේන කුපිතං, අත්ථසංහිතේන චෝදියමානං නෝ අනත්ථසංහිතේන කුපිතං, මෙත්තචිත්තේන චෝදියමානං නෝ දෝසන්තරේන කුපිතං.
ආයුෂ්මත්නි, මෙහිලා එක්තරා පුද්ගලයෙකු දකිමි. අකාලයෙන් නොව කාලයෙහි චෝදනා ලැබ කිපී සිටියි. අසත්‍යයෙන් නොව සත්‍යයෙන් චෝදනා ලැබ කිපී සිටියි. දරුණු බසින් නොව මොළොක් වචනයෙන් චෝදනා ලැබ කිපී සිටියි. අයහපත් දෙයින් නොව යහපත් දෙයින් චෝදනා ලැබ කිපී සිටියි. ද්වේෂ සිතින් නොව මෛත්‍රී සිතින් චෝදනා ලැබ කිපී සිටියි.
ධම්මචුදිතස්ස ආවුසෝ, භික්ඛුනෝ පඤ්චහාකාරේහි විප්පටිසාරෝ උපදහිතබ්බෝ:
ආයුෂ්මත්නි, ධර්මයෙන් චෝදනා ලැබූ භික්ෂුව හට පස් අයුරකින් විපිළිසර බව ඉපිදවිය යුත්තේ ය.
කාලේනායස්මා චුදිතෝ නෝ අකාලේන, අලං තේ විප්පටිසාරාය. භුතේනායසමා චුදිතෝ නෝ අභූතේන, අලං තේ විප්පටිසාරාය. සණ්හේනායස්මා චුදිතෝ නෝ ඵරුසේන, අලං තේ විප්පටිසාරාය. අත්ථසංහිතේනායස්මා චුදිතෝ, නෝ අනත්ථසංහිතේන, අලං තේ විප්පටිසාරාය. මෙත්තචිත්තේනායස්මා චුදිතෝ නෝ දෝසන්තරේන, අලං තේ විප්පටිසාරායාති.
‘ආයුෂ්මතුන් චෝදනා ලැබුවේ අකාලයෙහි නොව සුදුසු කාලයෙහි ය. ඔබට විපිළිසර වීමට එය කරුණකි. ආයුෂ්මතුන් චෝදනා ලැබුවේ අසත්‍යයෙන් නොව සත්‍යයෙනි. ඔබට විපිළිසර වීමට එය කරුණකි. ආයුෂ්මතුන් චෝදනා ලැබුවේ දරුණු වචනයෙන් නොව මොලොක් බසිනි. ඔබට විපිළිසර වීමට එය කරුණකි. ආයුෂ්මතුන් චෝදනා ලැබුවේ අයහපත් දෙයින් නොව යහපත් දෙයිනි. ඔබට විපිළිසර වීමට එය කරුණකි. ආයුෂ්මතුන් චෝදනා ලැබුවේ ද්වේෂ සිතින් නොව මෛත්‍රී සිතින් ය. ඔබට විපිළිසර වීමට එය කරුණකි.’
ධම්මචුදිතස්ස ආවුසෝ, භික්ඛුනෝ ඉමේහි පඤ්චහාකාරේහි විප්පටිසාරෝ උපදහිතබ්බෝ.
ආයුෂ්මත්නි, ධර්මයෙන් චෝදනා ලැබූ භික්ෂුව හට මේ පස් අයුරෙන් විපිළිසර බව ඉපිදවිය යුත්තේ ය.
ධම්මචෝදකස්ස ආවුසෝ, භික්ඛුනෝ පඤ්චහාකාරේහි අවිප්පටිසාරෝ උපදහිතබ්බෝ:
ආයුෂ්මත්නි, ධර්මයෙන් චෝදනා කළ භික්ෂුව පස් අයුරකින් නොවිපිළිසර බව ඉපිදවිය යුත්තේ ය.
කාලේන තේ ආවුසෝ, චුදිතෝ නෝ අකාලේන, අලං තේ අවිප්පටිසාරාය. භූතේන තේ ආවුසෝ, චුදිතෝ නෝ අභූතේන, අලං තේ අවිප්පටිසාරාය. සණ්හේන තේ ආවුසෝ, චුදිතෝ නෝ ඵරුසේන, අලං තේ අවිප්පටිසාරාය. අත්ථසංහිතේන තේ ආවුසෝ, චුදිතෝ, නෝ අනත්ථසංහිතේන අලං තේ අවිප්පටිසාරාය. මෙත්තචිත්තේන තේ ආවුසෝ, චුදිතෝ නෝ දෝසන්තරේන, අලං තේ අවිප්පටිසාරායාති.
‘ආයුෂ්මතුන් චෝදනා කළේ අකාලයෙහි නොව සුදුසු කාලයෙහි ය. ඔබට විපිළිසර නොවීමට එය කරුණකි. ආයුෂ්මතුන් චෝදනා කළේ අසත්‍යයෙන් නොව සත්‍යයෙනි. ඔබට විපිළිසර නොවීමට එය කරුණකි. ආයුෂ්මතුන් චෝදනා කළේ දරුණු වචනයෙන් නොව මොළොක් බසිනි. ඔබට විපිළිසර නොවීමට එය කරුණකි. ආයුෂ්මතුන් චෝදනා කළේ අයහපත් දෙයින් නොව යහපත් දෙයිනි. ඔබට විපිළිසර නොවීමට එය කරුණකි. ආයුෂ්මතුන් චෝදනා කළේ ද්වේෂ සිතින් නොව මෛත්‍රී සිතින් ය. ඔබට විපිළිසර නොවීමට එය කරුණකි.’
ධම්මචෝදකස්ස ආවුසෝ, භික්ඛුනෝ ඉමේහි පඤ්චහාකාරේහි අවිප්පටිසාරෝ උපදහිතබ්බෝ. තං කිස්ස හේතු? යථා අඤ්ඤෝපි භික්ඛු භූතේන චෝදේතබ්බං මඤ්ඤෙය්‍යාති.
ආයුෂ්මත්නි, ධර්මයෙන් චෝදනා කළ භික්ෂුව හට මේ පස් අයුරෙන් නොවිපිළිසර බව ඉපිදවිය යුත්තේ ය. එයට හේතුව කුමක් ද? ඒ අයුරින් තවත් භික්ෂුවකට සත්‍යයෙන් චෝදනා කළ යුතු යැයි සිතනු පිණිස යි.
චුදිතේන ආවුසෝ, පුග්ගලේන ද්වීසු ධම්මේසු පතිට්ඨාතබ්බං සච්චේ ච අකුප්පේ ච. මං චේපි ආවුසෝ, පරේ චෝදෙය්‍යුං කාලේන වා අකාලේන වා, භූතේන වා අභූතේන වා, සණ්හේන වා ඵරුසේන වා, අත්ථසංහිතේන වා අනත්ථසංහිතේන වා, මෙත්තචිත්තේන වා දෝසන්තරේන වා, අහම්පි ද්වීසු යේව ධම්මේසු පතිට්ඨහෙය්‍යං සච්චේ ච අකුප්පේ ච.
ආයුෂ්මත්නි, චෝදනා ලැබූ පුද්ගලයා විසින් සත්‍යයෙහි ත්, නොකිපෙන බවෙහි ත් යන ධර්මයන් දෙක තුළ පිහිටා සිටිය යුතුය. ආයුෂ්මත්නි, ඉදින් මා හට වුවත් කාලයෙහි වේවා, අකාලයෙහි වේවා, සත්‍යයෙන් වේවා, අසත්‍යයෙන් වේවා, මොළොක් බසින් වේවා, දරුණු වචනයෙන් වේවා, යහපත් දෙයින් වේවා, අයහපත් දෙයින් වේවා, මෛත්‍රී සිතින් වේවා, ද්වේෂ සිතින් වේවා අන්‍යයෝ චෝදනා කරත් නම් මම් ද සත්‍යයෙහි ත්, නොකිපෙන බවෙහි ත් යන ධර්මයන් දෙක තුළ පිහිටා සිටිමි.
සචේ ජානෙය්‍යං අත්ථේසෝ මයි ධම්මෝති, අත්ථීති නං වදෙය්‍යං සංවිජ්ජතේසෝ මයි ධම්මෝති. සචේ ජානෙය්‍යං නත්ථේසෝ මයි ධම්මෝති, නත්ථීති නං වදෙය්‍යං නේසෝ ධම්මෝ මයි සංවිජ්ජතීති.
ඉදින් ඒ ධර්මය මා තුළ ඇතැයි දන්නෙම් නම් ඒ ධර්මය මා තුළ දකින්නට ඇතැයි කියමි. ඉදින් ඒ ධර්මය මා තුළ නැතැයි දන්නෙම් නම් ඒ ධර්මය මා තුළ දකින්නට නැතැයි කියමි.”
ඒවම්පි ඛෝ තේ සාරිපුත්ත, වුච්චමානා අථ ච පන ඉධේකච්චේ මෝඝපුරිසා න පදක්ඛිණං ගණ්හන්තීති.
“සාරිපුත්තයෙනි, ඔබ විසින් ඔය අයුරින් පැවසුව ද මෙහි ඇතැම් හිස් පුරුෂයෝ එය පැදකුණු කොට නොපිළිගනිති.”
යේ තේ භන්තේ, පුග්ගලා අස්සද්ධා ජීවිකත්ථා න සද්ධා අගාරස්මා අනගාරියං පබ්බජිතා, සඨා මායාවිනෝ කේටුභිනෝ උද්ධතා උන්නළා චපලා මුඛරා විකිණ්ණවාචා ඉන්ද්‍රියේසු අගුත්තද්වාරා භෝජනේ අමත්තඤ්ඤුනෝ ජාගරියං අනනුයුත්තා සාමඤ්ඤේ අනපෙක්ඛවන්තෝ සික්ඛාය න තිබ්බගාරවා, බාහුලිකා සාථලිකා ඔක්කමනේ පුබ්බංගමා පවිවේකේ නික්ඛිත්තධුරා කුසීතා හීනවිරියා මුට්ඨස්සතිනෝ අසම්පජානා අසමාහිතා විභන්තචිත්තා දුප්පඤ්ඤා ඒළමූගා, තේ මයා ඒවං වුච්චමානා න පදක්ඛිණං ගණ්හන්ති.
“ස්වාමීනී, යම් ශ්‍රද්ධා රහිත පුද්ගලයෝ වෙත් ද, ඔවුහු ජීවත් වීම උදෙසා ශ්‍රද්ධා නැති ව ගිහිගෙයින් නික්ම පැවිදි වූවාහු වෙති. කපටි වූ, මායා ඇති, වංචා ඇති, උඩඟු වූ ඔසොවා ගත් මාන නළ ඇති, චපල වූ, මුඛරි වූ, විසුරුණු වචන ඇති, ඉඳුරන්හි නොවැසූ දොරටු ඇති, භෝජනයෙහි අරුත් නොදන්නා, නිදිවරා කුසල් දහම් නොවඩන, මගඵල ලැබීමෙහි අපේක්ෂාවක් නැති, ශික්ෂාවෙහි තියුණු ගෞරව නැති, සිව්පසය බහුල කොට ඇති, ශාසනය ලිහිල් ව ගත්, පිරිහෙන කරුණු පෙරට ගත්, හුදෙකලා විවේකයෙහි වීරිය අත්හළ, කුසීත වූ හීන වීරිය ඇති, මුලා වූ සිහිය ඇති, නුවණ නැති, සමාහිත සිත් නැති, භ්‍රාන්ත සිත් ඇති, දුෂ්ප්‍රාඥ ව, කෙළතොළු ව සිටිත් ද මා විසින් මෙය කියන කල්හී ඔවුහු එය පැදකුණු කොට නොපිළිගනිති.
යේ පන තේ භන්තේ, කුලපුත්තා සද්ධා අගාරස්මා අනගාරියං පබ්බජිතා, අසඨා අමායාවිනෝ අකේටුභිනෝ2 අනුද්ධතා අනුන්නළා අචපලා අමුඛරා අවිකිණ්ණවාචා ඉන්ද්‍රියේසු ගුත්තද්වාරා භෝජනේ මත්තඤ්ඤුනෝ ජාගරියං අනුයුත්තා සාමඤ්ඤේ අපෙක්ඛවන්තෝ සික්ඛාය තිබ්බගාරවා, න බාහුලිකා න සාථලිකා ඔක්කමනේ නික්ඛිත්තධුරා පවිවේකේ පුබ්බංගමා ආරද්ධවිරියා පහිතත්තා උපට්ඨිතසතිනෝ සම්පජානා සමාහිතා ඒකග්ගචිත්තා පඤ්ඤවන්තෝ අනේළමූගා, තේ මයා ඒවං වුච්චමානා පදක්ඛිණං ගණ්හන්තීති.
ස්වාමීනී, යම් ශ්‍රද්ධාවන්ත කුලපුත්‍රයෝ වෙත් ද, ඔවුහු ශ්‍රද්ධාවෙන් යුතු ව ගිහිගෙයින් නික්ම පැවිදි වූවාහු වෙති. කපටි නොවූ, මායා නැති, වංචා නැති, උඩඟු නොවූ, ඔසොවා ගත් මාන නළ නැති, චපල නොවූ, මුඛරි නොවූ, විසුරුණු වචන නැති, ඉඳුරන්හි වැසූ දොරටු ඇති, භෝජනයෙහි අරුත් දන්නා, නිදිවරා කුසල් දහම් වඩන, මගඵල ලැබීමෙහි අපේක්ෂාවක් ඇති, ශික්ෂාවෙහි තියුණු ගෞරව ඇති, සිව්පසය බහුල කොට නැති, ශාසනය ලිහිල් ව නොගත්, පිරිහෙන කරුණු පෙරට නොගත්, හුදෙකලා විවේකයෙහි වීරිය අත් නොහළ, පටන් ගත් වීරිය ඇති, දහමට දිවි පිදූ, පිහිටුවා ගත් සිහිය ඇති, නුවණ ඇති, සමාහිත සිත් ඇති, එකඟ වූ සිත් ඇති, ප්‍රඥාවන්ත වූ, කෙළතොළු නොවී සිටිත් ද මා විසින් මෙය කියන කල්හී ඔවුහු එය පැදකුණු කොට පිළිගනිති.”
යේ තේ සාරිපුත්ත, පුග්ගලා අස්සද්ධා ජීවිකත්ථා න සද්ධා අගාරස්මා අනගාරියං පබ්බජිතා, සඨා මායාවිනෝ කේටුභිනෝ උද්ධතා උන්නළා චපලා මුඛරා විකිණ්ණවාචා ඉන්ද්‍රියේසු අගුත්තද්වාරා භෝජනේ අමත්තඤ්ඤුනෝ ජාගරියං අනනුයුත්තා සාමඤ්ඤේ අනපෙක්ඛවන්තෝ සික්ඛාය න තිබ්බගාරවා, බාහුලිකා සාථලිකා ඔක්කමනේ පුබ්බංගමා පවිවේකේ නික්ඛිත්තධුරා කුසීතා හීනවිරියා මුට්ඨස්සතිනෝ අසම්පජානා අසමාහිතා විබ්භන්තචිත්තා දුප්පඤ්ඤා ඒළමූගා, තිට්ඨන්තු තේ.
“සාරිපුත්තයෙනි, යම් ඒ ශ්‍රද්ධා රහිත පුද්ගලයෝ වෙත් ද, ඔවුහු ජීවත් වීම උදෙසා ශ්‍රද්ධා නැති ව ගිහිගෙයින් නික්ම පැවිදි වූවාහු වෙති. කපටි වූ, මායා ඇති, වංචා ඇති, උඩඟු වූ ඔසොවා ගත් මාන නළ ඇති, චපල වූ, මුඛරි වූ, විසුරුණු වචන ඇති, ඉඳුරන්හි නොවැසූ දොරටු ඇති, භෝජනයෙහි අරුත් නොදන්නා, නිදිවරා කුසල් දහම් නොවඩන, මගඵල ලැබීමෙහි අපේක්ෂාවක් නැති, ශික්ෂාවෙහි තියුණු ගෞරව නැති, සිව්පසය බහුල කොට ඇති, ශාසනය ලිහිල් ව ගත්, පිරිහෙන කරුණු පෙරට ගත්, හුදෙකලා විවේකයෙහි වීරිය අත්හළ, කුසීත වූ හීන වීරිය ඇති, මුලා වූ සිහිය ඇති, නුවණ නැති, සමාහිත සිත් නැති, භ්‍රාන්ත සිත් ඇති, දුෂ්ප්‍රාඥ ව, කෙළතොළු ව සිටිත් ද ඔවුහු පසෙක සිටිත්වා!
යේ පන තේ සාරිපුත්ත, කුලපුත්තා සද්ධා අගාරස්මා අනගාරියං පබ්බජිතා, අසඨා අමායාවිනෝ අකේටුභිනෝ අනුද්ධතා අනුන්නළා අචපලා අමුඛරා අවිකිණ්ණවාචා ඉන්ද්‍රියේසු ගුත්තද්වාරා භෝජනේ මත්තඤ්ඤුනෝ ජාගරියං අනුයුත්තා සාමඤ්ඤේ අපෙක්ඛවන්තෝ සික්ඛාය තිබ්බගාරවා, න බාහුලිකා න සාථලිකා ඔක්කමනේ නික්ඛිත්තධුරා පවිවේකේ පුබ්බංගමා ආරද්ධවිරියා පහිතත්තා උපට්ඨිතසතිනෝ සම්පජානා සමාහිතා ඒකග්ගචිත්තා පඤ්ඤවන්තෝ අනේළමූගා, තේ ත්වං සාරිපුත්ත, වදෙය්‍යාසි. ඕවද සාරිපුත්ත, සබ්‍රහ්මචාරී, අනුසාස සාරිපුත්ත, සබ්‍රහ්මචාරී, “අසද්ධම්මා වුට්ඨාපෙත්වා සද්ධම්මේ පතිට්ඨාපෙස්සාමි සබ්‍රහ්මචාරී”ති. ඒවඤ්හි තේ සාරිපුත්ත, සික්ඛිතබ්බන්ති.
සාරිපුත්තයෙනි, යම් ඒ ශ්‍රද්ධාවන්ත කුලපුත්‍රයෝ වෙත් ද, ඔවුහු ශ්‍රද්ධාවෙන් යුතු ව ගිහිගෙයින් නික්ම පැවිදි වූවාහු වෙති. කපටි නොවූ, මායා නැති, වංචා නැති, උඩඟු නොවූ, ඔසොවා ගත් මාන නළ නැති, චපල නොවූ, මුඛරි නොවූ, විසුරුණු වචන නැති, ඉඳුරන්හි වැසූ දොරටු ඇති, භෝජනයෙහි අරුත් දන්නා, නිදිවරා කුසල් දහම් වඩන, මගඵල ලැබීමෙහි අපේක්ෂාවක් ඇති, ශික්ෂාවෙහි තියුණු ගෞරව ඇති, සිව්පසය බහුල කොට නැති, ශාසනය ලිහිල් ව නොගත්, පිරිහෙන කරුණු පෙරට නොගත්, හුදෙකලා විවේකයෙහි වීරිය අත් නොහළ, පටන් ගත් වීරිය ඇති, දහමට දිවි පිදූ, පිහිටුවා ගත් සිහිය ඇති, නුවණ ඇති, සමාහිත සිත් ඇති, එකඟ වූ සිත් ඇති, ප්‍රඥාවන්ත වූ, කෙළතොළු නොවී සිටිත් ද, සාරිපුත්ත, ඔවුන් උදෙසා ඔබ පවසාලව. සාරිපුත්තයෙනි, සබ්‍රහ්මචාරීන් හට අවවාද කරව. සාරිපුත්ත, සබ්‍රහ්මචාරීන් හට අනුශාසනා කරව. සබ්‍රහ්මචාරීන් අසද්ධර්මයෙන් උඩට ඔසොවා සද්ධර්මයෙහි පිහිටුවන්නෙමි යි සාරිපුත්තයෙනි, ඔබ විසින් මෙසේ හික්මිය යුත්තේ ය.”
සාදු! සාදු!! සාදු!!!
චෝදනා සූත්‍රය නිමා විය.
