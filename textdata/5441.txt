සංයුත්ත නිකාය
සළායතන වග්ගෝ
6.1.17. අට්ඨම සක්ක සුත්තං
6.1.17. සක් දෙවිඳුට වදාළ අටවෙනි දෙසුම
අථ ඛෝ සක්කෝ දේවානමින්දෝ ඡහි දේවතාසතේහි සද්ධිං ....(පෙ).... අථ ඛෝ සක්කෝ දේවානමින්දෝ සත්තහි දේවතාසතේහි සද්ධිං ....(පෙ).... අථ ඛෝ සක්කෝ දේවානමින්දෝ අට්ඨහි දේවතාසතේහි සද්ධිං ....(පෙ).... අථ ඛෝ සක්කෝ දේවානමින්දෝ අසීතියා දේවතාසහස්සේහි සද්ධිං යේනායස්මා මහාමොග්ගල්ලානෝ තේනුපසංකමි. උපසංකමිත්වා ආයස්මන්තං මහාමොග්ගල්ලානං අභිවාදෙත්වා ඒකමන්තං අට්ඨාසි. ඒකමන්තං ඨිතං ඛෝ සක්කං දේවානමින්දං ආයස්මා මහාමොග්ගල්ලානෝ ඒතදවෝච:
එතකොට සක් දෙවිඳු හයසියයක් දෙවියන් සමඟ ….(පෙ)…. එතකොට සක් දෙවිඳු හත්සියයක් දෙවියන් සමඟ ….(පෙ)…. එතකොට සක් දෙවිඳු අටසියයක් දෙවියන් සමඟ ….(පෙ)…. එතකොට සක් දෙවිඳු අසූදාහක් දෙවියන් සමඟ ආයුෂ්මත් මහා මොග්ගල්ලානයන් වහන්සේ වැඩසිටි තැනට පැමිණුනා. පැමිණිලා ආයුෂ්මත් මහා මොග්ගල්ලානයන් වහන්සේට ආදරයෙන් වන්දනා කොට එකත්පස්ව සිටගත්තා. එකත්පස්ව සිටගත් සක් දෙවිඳු හට ආයුෂ්මත් මහා මොග්ගල්ලානයන් වහන්සේ මෙකරුණ වදාළා.
සාධු ඛෝ දේවානමින්ද, බුද්ධේ අවෙච්චප්පසාදේන සමන්නාගමනං හෝති: “ඉතිපි සෝ භගවා අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථි සත්ථා දේවමනුස්සානං බුද්ධෝ භගවා”ති. බුද්ධේ අවෙච්චප්පසාදේන සමන්නාගමනහේතු ඛෝ දේවානමින්ද ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති: තේ අඤ්ඤේ දේවේ දසහි ඨානේහි අධිගණ්හන්ති දිබ්බේන ආයුනා, දිබ්බේන වණ්ණේන, දිබ්බේන සුඛේන, දිබ්බේන යසේන, දිබ්බේන ආධිපතෙය්‍යේන, දිබ්බේහි රූපේහි, දිබ්බේහි සද්දේහි, දිබ්බේහි ගන්ධේහි, දිබ්බේහි රසේහි, දිබ්බේහි ඵොට්ඨබ්බේහි.
පින්වත් දෙවිඳුනි, බුදුරජාණන් වහන්සේ කෙරෙහි නොසෙල්වෙන ප්‍රසාදයකින් යුතු වීම ඉතා යහපත් දෙයක්. මේ අයුරින් ඒ භාග්‍යවතුන් වහන්සේ අරහං වන සේක. සම්මා සම්බුද්ධ වන සේක. විජ්ජාචරණ සම්පන්න වන සේක. සුගත වන සේක. ලෝකවිදූ වන සේක. අනුත්තරෝ පුරිසදම්ම සාරථී වන සේක. සත්ථා දේවමනුස්සානං වන සේක. බුද්ධ වන සේක. භගවා වන සේක කියලා. පින්වත් දෙවිඳුනි, ඔය අයුරින් බුදුරජාණන් වහන්සේ කෙරෙහි නොසෙල්වෙන ප්‍රසාදයකින් යුතු වීම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා. පින්වත් දෙවිඳුනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, දිව්‍ය වර්ණයෙන්, දිව්‍ය සැපයෙන්, දිව්‍ය කීර්තියෙන්, දිව්‍ය අධිපතිභාවයෙන්, දිව්‍ය රූපයෙන්, දිව්‍ය ශබ්දයෙන්, දිව්‍ය ගන්ධයෙන්, දිව්‍ය රසයෙන්, දිව්‍ය ස්පර්ශයෙන් කියන මේ දහයෙනුයි.
සාධු ඛෝ දේවානමින්ද, ධම්මේ අවෙච්චප්පසාදේන සමන්නාගමනං හෝති “ස්වාක්ඛාතෝ භගවතා ධම්මෝ සන්දිට්ඨිකෝ අකාලිකෝ ඒහිපස්සිකෝ ඕපනයිකෝ පච්චත්තං වේදිතබ්බෝ විඤ්ඤූහී”ති. ධම්මේ අවෙච්චප්පසාදේන සමන්නාගමනහේතු ඛෝ දේවානමින්ද ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති දිබ්බේන ආයුනා ....(පෙ).... දිබ්බේහි ඵොට්ඨබ්බේහි.
පින්වත් දෙවිඳුනි, ශ්‍රී සද්ධර්මය කෙරෙහි නොසෙල්වෙන ප්‍රසාදයකින් යුතු වීම ඉතා යහපත් දෙයක්. මේ අයුරින් ඒ භාග්‍යවතුන් වහන්සේ විසින් වදාරණ ලද ශ්‍රී සද්ධර්මය ස්වාක්ඛාත වන සේක. සන්දිට්ඨික වන සේක. අකාලික වන සේක. ඒහිපස්සික වන සේක. ඕපනයික වන සේක. පච්චත්තං වේදිතබ්බෝ විඤ්ඤූහි වන සේක කියලා. පින්වත් දෙවිඳුනි, ඔය අයුරින් ශ්‍රී සද්ධර්මය කෙරෙහි නොසෙල්වෙන ප්‍රසාදයකින් යුතු වීම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා. පින්වත් දෙවිඳුනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන් ….(පෙ)…. දිව්‍ය ස්පර්ශයෙන් කියන මේ දහයෙනුයි.
සාධු ඛෝ දේවානමින්ද සංඝේ අවෙච්චප්පසාදේන සමන්නාගමනං හෝති: “සුපටිපන්නෝ භගවතෝ සාවකසංඝෝ, උජුපටිපන්නෝ භගවතෝ සාවකසංඝෝ, ඤායපටිපන්නෝ භගවතෝ සාවකසංඝෝ, සාමීචිපටිපන්නෝ භගවතෝ සාවකසංඝෝ, යදිදං චත්තාරි පුරිසයුගානි අට්ඨපුරිසපුග්ගලා ඒස භගවතෝ සාවකසංඝෝ ආහුනෙය්‍යෝ පාහුනෙය්‍යෝ දක්ඛිණෙය්‍යෝ අඤ්ජලිකරණීයෝ අනුත්තරං පුඤ්ඤක්ඛෙත්තං ලෝකස්සා”ති. සංඝේ අවෙච්චප්පසාදේන සමන්නාගමනහේතු ඛෝ දේවානමින්ද ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති දිබ්බේන ආයුනා ....(පෙ).... දිබ්බේහි ඵොට්ඨබ්බේහි. සාධු ඛෝ දේවානමින්ද, අරියකන්තේහි සීලේහි සමන්නාගමනං හෝති අඛණ්ඩේහි අච්ඡිද්දේහි අසබලේහි අකම්මාසේහි භුජිස්සේහි විඤ්ඤුප්පසත්ථේහි අපරාමට්ඨේහි සමාධිසංවත්තනිකේහි. අරියකන්තේහි සීලේහි සමන්නාගමනහේතු ඛෝ, දේවානමින්ද, ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති: දිබ්බේන ආයුනා, දිබ්බේන වණ්ණේන, දිබ්බේන සුඛේන, දිබ්බේන යසේන, දිබ්බේන ආධිපතෙය්‍යේන, දිබ්බේහි රූපේහි, දිබ්බේහි සද්දේහි, දිබ්බේහි ගන්ධේහි, දිබ්බේහි රසේහි, දිබ්බේහි ඵොට්ඨබ්බේහීති.
පින්වත් දෙවිඳුනි, ආර්ය ශ්‍රාවක සංඝ රත්නය කෙරෙහි නොසෙල්වෙන ප්‍රසාදයකින් යුතු වීම ඉතා යහපත් දෙයක්. මේ අයුරින් ඒ භාග්‍යවතුන් වහන්සේගේ ශ්‍රාවක සංඝ රත්නය සුපටිපන්න වන සේක. භාග්‍යවතුන් වහන්සේගේ ශ්‍රාවක සංඝ රත්නය උජුපටිපන්න වන සේක. භාග්‍යවතුන් වහන්සේගේ ශ්‍රාවක සංඝ රත්නය ඤායපටිපන්න වන සේක. භාග්‍යවතුන් වහන්සේගේ ශ්‍රාවක සංඝ රත්නය සාමීචිපටිපන්න වන සේක. භාග්‍යවතුන් වහන්සේගේ ශ්‍රාවක සංඝ රත්නය පුරුෂ යුගල වශයෙන් සතරක් ද, පුරුෂ පුද්ගල වශයෙන් අට දෙනෙක් ද වන සේක. භාග්‍යවතුන් වහන්සේගේ ශ්‍රාවක සංඝ රත්නය ආහුනෙය්‍ය වන සේක. පාහුනෙය්‍ය වන සේක. දක්ඛිණෙය්‍ය වන සේක. අඤ්ජලිකරණීය වන සේක. ලොවට උතුම් පින්කෙත වන සේක කියලා. පින්වත් දෙවිඳුනි, ඔය අයුරින් ආර්ය ශ්‍රාවක සංඝ රත්නය කෙරෙහි නොසෙල්වෙන ප්‍රසාදයකින් යුතු වීම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා. පින්වත් දෙවිඳුනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන් ….(පෙ)…. දිව්‍ය ස්පර්ශයෙන් කියන මේ දහයෙනුයි.
පින්වත් දෙවිඳුනි, ආර්ය කාන්ත සීලයෙන් සමන්විත වීමත් ඉතා හොඳ දෙයක්. ඒ කියන්නේ; නොකැඩුණු, සිදුරු නැති, කැළැල් නැති, පැල්ලම් නැති, දෘෂ්ටි වලින් නිදහස් වූ, නුවණැත්තන් විසින් පසසන, දෘෂ්ටි වලට නොබැඳුනු, සමාධියට උපකාර වන්නා වූ සීලයෙන් යුතු වීම යි. පින්වත් දෙවිඳුනි, ආර්යකාන්ත සීලයෙන් යුතු වීම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා. පින්වත් දෙවිඳුනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, දිව්‍ය වර්ණයෙන්, දිව්‍ය සැපයෙන්, දිව්‍ය කීර්තියෙන්, දිව්‍ය අධිපතිභාවයෙන්, දිව්‍ය රූපයෙන්, දිව්‍ය ශබ්දයෙන්, දිව්‍ය ගන්ධයෙන්, දිව්‍ය රසයෙන්, දිව්‍ය ස්පර්ශයෙන් කියන මේ දහයෙනුයි.
සාධු ඛෝ මාරිස මොග්ගල්ලාන, බුද්ධේ අවෙච්චප්පසාදේන සමන්නාගමනං හෝති “ඉතිපි සෝ භගවා ....(පෙ).... සත්ථා දේවමනුස්සානං බුද්ධෝ භගවා”ති. බුද්ධේ අවෙච්චප්පසාදේන සමන්නාගමනහේතු ඛෝ මාරිස මොග්ගල්ලාන, ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති දිබ්බේන ආයුනා ....(පෙ).... දිබ්බේහි ඵොට්ඨබ්බේහි.
පින්වත් මොග්ගල්ලාන නිදුකාණෙනි, බුදුරජාණන් වහන්සේ කෙරෙහි නොසෙල්වෙන ප්‍රසාදයකින් යුතු වීම ඉතා යහපත් දෙයක් ම යි. මේ අයුරින් ඒ භාග්‍යවතුන් වහන්සේ අරහං වන සේක ….(පෙ)…. සත්ථා දේවමනුස්සානං වන සේක. බුද්ධ වන සේක. භගවා වන සේක කියලා. පින්වත් මොග්ගල්ලාන නිදුකාණෙනි, ඔය අයුරින් බුදුරජාණන් වහන්සේ කෙරෙහි නොසෙල්වෙන ප්‍රසාදයකින් යුතු වීම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා ම යි. පින්වත් මොග්ගල්ලාන නිදුකාණෙනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන් ….(පෙ)…. දිව්‍ය ස්පර්ශයෙන් කියන මේ දහයෙනුයි.
සාධු ඛෝ මාරිස මොග්ගල්ලාන ධම්මේ අවෙච්චප්පසාදේන සමන්නාගමනං හෝති “ස්වාක්ඛාතෝ භගවතා ධම්මෝ ....(පෙ).... පච්චත්තං වේදිතබ්බෝ විඤ්ඤූහී”ති. ධම්මේ අවෙච්චප්පසාදේන සමන්නාගමනහේතු ඛෝ මාරිස මොග්ගල්ලාන ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති දිබ්බේන ආයුනා ....(පෙ).... දිබ්බේහි ඵොට්ඨබ්බේහි.
පින්වත් මොග්ගල්ලාන නිදුකාණෙනි, ශ්‍රී සද්ධර්මය කෙරෙහි නොසෙල්වෙන ප්‍රසාදයකින් යුතු වීම ඉතා යහපත් දෙයක් ම යි. මේ අයුරින් ඒ භාග්‍යවතුන් වහන්සේ විසින් වදාරණ ලද ශ්‍රී සද්ධර්මය ස්වාක්ඛාත වන සේක ….(පෙ)…. පච්චත්තං වේදිතබ්බෝ විඤ්ඤූහි වන සේක කියලා. පින්වත් මොග්ගල්ලාන නිදුකාණෙනි, ඔය අයුරින් ශ්‍රී සද්ධර්මය කෙරෙහි නොසෙල්වෙන ප්‍රසාදයකින් යුතු වීම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා ම යි. පින්වත් මොග්ගල්ලාන නිදුකාණෙනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන් ….(පෙ)…. දිව්‍ය ස්පර්ශයෙන් කියන මේ දහයෙනුයි.
සාධු ඛෝ මාරිස මොග්ගල්ලාන සංඝේ අවෙච්චප්පසාදේන සමන්නාගමනං හෝති “සුපටිපන්නෝ භගවතෝ සාවකසංඝෝ ....(පෙ).... අනුත්තරං පුඤ්ඤක්ඛෙත්තං ලෝකස්සා”ති. සංඝේ අවෙච්චප්පසාදේන සමන්නාගමනහේතු ඛෝ මාරිස මොග්ගල්ලාන ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති දිබ්බේන ආයුනා ....(පෙ).... දිබ්බේහි ඵොට්ඨබ්බේහි.
පින්වත් මොග්ගල්ලාන නිදුකාණෙනි, ආර්ය ශ්‍රාවක සංඝ රත්නය කෙරෙහි නොසෙල්වෙන ප්‍රසාදයකින් යුතු වීම ඉතා යහපත් දෙයක් ම යි. මේ අයුරින් ඒ භාග්‍යවතුන් වහන්සේගේ ශ්‍රාවක සංඝ රත්නය සුපටිපන්න වන සේක ….(පෙ)…. ලොවට උතුම් පින්කෙත වන සේක කියලා. පින්වත් මොග්ගල්ලාන නිදුකාණෙනි, ඔය අයුරින් ආර්ය ශ්‍රාවක සංඝ රත්නය කෙරෙහි නොසෙල්වෙන ප්‍රසාදයකින් යුතු වීම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා ම යි. පින්වත් මොග්ගල්ලාන නිදුකාණෙනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන් ….(පෙ)…. දිව්‍ය ස්පර්ශයෙන් කියන මේ දහයෙනුයි.
සාධු ඛෝ මාරිස මොග්ගල්ලාන, අරියකන්තේහි සීලේහි සමන්නාගමනං හෝති. අඛණ්ඩේහි ....(පෙ).... සමාධිසංවත්තනිකේහි. අරියකන්තේහි සීලේහි සමන්නාගමනහේතු ඛෝ මාරිස මොග්ගල්ලාන ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති දිබ්බේන ආයුනා, දිබ්බේන වණ්ණේන, දිබ්බේන සුඛේන , දිබ්බේන යසේන, දිබ්බේන ආධිපතෙය්‍යේන, දිබ්බේහි රූපේහි, දිබ්බේහි සද්දේහි, දිබ්බේහි ගන්ධේහි, දිබ්බේහි රසේහි, දිබ්බේහි ඵොට්ඨබ්බේහීති.
පින්වත් මොග්ගල්ලාන නිදුකාණෙනි, ආර්ය කාන්ත සීලයෙන් සමන්විත වීමත් ඉතා හොඳ දෙයක් ම යි. ඒ කියන්නේ; නොකැඩුණු, ….(පෙ)…. සමාධියට උපකාර වන්නා වූ සීලයෙන් යුතු වීම යි. පින්වත් මොග්ගල්ලාන නිදුකාණෙනි, ආර්යකාන්ත සීලයෙන් යුතු වීම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා ම යි. පින්වත් මොග්ගල්ලාන නිදුකාණෙනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, දිව්‍ය වර්ණයෙන්, දිව්‍ය සැපයෙන්, දිව්‍ය කීර්තියෙන්, දිව්‍ය අධිපතිභාවයෙන්, දිව්‍ය රූපයෙන්, දිව්‍ය ශබ්දයෙන්, දිව්‍ය ගන්ධයෙන්, දිව්‍ය රසයෙන්, දිව්‍ය ස්පර්ශයෙන් කියන මේ දහයෙනුයි.
සාදු ! සාදු !! සාදු !!!
අට්ඨම සක්ක සූත්‍රය නිමා විය.
