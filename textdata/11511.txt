අංගුත්තර නිකාය
දසක නිපාතෝ
10.3.2.10. ආසවක්ඛය සුත්තං
10.3.2.10. ආශ්‍රවයන් ක්ෂය වීම ගැන වදාළ දෙසුම
දස ඉමේ භික්ඛවේ ධම්මා භාවිතා බහුලීකතා ආසවානං ඛයාය සංවත්තන්ති. කතමේ දස:
“මහණෙනි, මේ දස ධර්මයන් දියුණු කරගත් විට, බහුල ව ප්‍රගුණ කරගත් විට ආශ්‍රවයන්ගේ ක්ෂය වීම පිණිස හේතු වෙයි. ඒ කවර දසයක් ද යත්;
සම්මාදිට්ඨි, සම්මාසංකප්පෝ, සම්මාවාචා, සම්මාකම්මන්තෝ, සම්මාආජීවෝ, සම්මා වායාමෝ, සම්මාසති, සම්මාසමාධි, සම්මාඤාණං, සම්මාවිමුත්ති.
නිවැරදි දෘෂ්ටිය ය, නිවැරදි සංකල්පය ය, නිවැරදි වචන භාවිතය ය, නිවැරදි කායික ක්‍රියා ය, නිවැරදි ජීවිකාව ය, නිවැරදි උත්සාහය ය, නිවැරදි සිහිය ය, නිවැරදි චිත්තේකාග්‍රතාවය ය, නිවැරදි ඥානය ය, නිවැරදි විමුක්තිය ය.
ඉමේ ඛෝ භික්ඛවේ දස ධම්මා භාවිතා බහුලීකතා ආසවානං ඛයාය සංවත්තන්තීති.
මහණෙනි, මේ දස ධර්මයන් දියුණු කරගත් විට, බහුල ව ප්‍රගුණ කරගත් විට ආශ්‍රවයන්ගේ ක්ෂය වීම පිණිස හේතු වෙයි.”
සාදු! සාදු!! සාදු!!!
ආසවක්ඛය සූත්‍රය නිමා විය.
පච්චෝරෝහණීවග්ගෝ දුතියෝ.
දෙවෙනි පච්චෝරෝහණී වර්ගය අවසන් විය.
තස්සුද්දානං:
එහි පිළිවෙල උද්දානයයි :
තයෝ අධම්මා අජිතෝ සංගාරවෝ ච ඕරිමං
ද්වේ චේව පච්චෝරෝහණී පුබ්බංගමං ආසවෝ චාති
අධර්ම සූත්‍ර තුන, අජිත සූත්‍රය, සංගාරව සූත්‍රය, ඕරිම සූත්‍රය, පච්චෝරෝහණී සූත්‍ර දෙක, පුබ්බංගම සූත්‍රය, ආසව සූත්‍රය වශයෙන් මෙහි සූත්‍ර දශයෙකි.
