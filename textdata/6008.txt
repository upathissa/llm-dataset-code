සංයුත්ත නිකාය
මහා වග්ගෝ
2.5.10. දුතිය අංග සුත්තං
2.5.10. අංගය ගැන වදාළ දෙවෙනි දෙසුම
බාහිරං භික්ඛවේ, අංගන්ති කරිත්වා නාඤ්ඤං ඒකධම්මම්පි සමනුපස්සාමි සත්තන්නං බොජ්ඣංගානං උප්පාදාය. යථයිදං භික්ඛවේ, කල්‍යාණමිත්තතා කල්‍යාණමිත්තස්සේතං භික්ඛවේ, භික්ඛුනෝ පාටිකංඛං සත්ත බොජ්ඣංගේ භාවෙස්සති, සත්ත බොජ්ඣංගේ බහුලීකරිස්සති. කථඤ්ච භික්ඛවේ, භික්ඛු කල්‍යාණමිත්තෝ සත්ත බොජ්ඣංගේ භාවේති, සත්ත බොජ්ඣංගේ බහුලීකරෝති: ඉධ භික්ඛවේ, භික්ඛු සතිසම්බොජ්ඣංගං භාවේති ....(පෙ).... උපේඛාසම්බොජ්ඣංගං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං ඛෝ භික්ඛවේ, භික්ඛු කල්‍යාණමිත්තෝ සත්ත බොජ්ඣංගේ භාවේති, සත්ත බොජ්ඣංගේ බහුලීකරෝතීති.
මහණෙනි, සප්ත බොජ්ඣංගයන්ගේ ඉපදීම පිණිස බාහිර ව ඇති අංගයක් වශයෙන් ගෙන මහණෙනි, යම් මේ කලණ මිතුරන් ඇති බවක් ඇද්ද, මෙබඳු වූ අන් එක් බාහිර අංගයක් වත් මම නොදකිමි. මහණෙනි, කලණ මිතුරන් ඇති භික්ෂුව විසින් සප්ත බොජ්ඣංගයන් වඩන්නේ ය, සප්ත බොජ්ඣංගයන් බහුල කරන්නේ ය යන්න කැමති විය යුතුයි. මහණෙනි, කෙසේ නම් කලණ මිතුරන් ඇති භික්ෂුව සප්ත බොජ්ඣංගයන් වඩයි ද? සප්ත බොජ්ඣංගයන් බහුල කරයි ද?
මහණෙනි, මෙහිලා භික්ෂුව සති සම්බොජ්ඣංගය වඩයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, උපේක්ෂා සම්බොජ්ඣංගය වඩයි. මහණෙනි, මෙසේ කලණ මිතුරන් ඇති භික්ෂුව සප්ත බොජ්ඣංගයන් වඩයි. සප්ත බොජ්ඣංගයන් බහුල කරයි.
සාදු! සාදු!! සාදු!!!
දුතිය අංග සූත්‍රය නිමා විය.
චක්කවත්තිවග්ගෝ පඤ්චමෝ.
පස්වෙනි චක්කවත්ති වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
විධා චක්කවත්තිමානේ දුප්පඤ්ඤෝ පඤ්ඤවේන ච
දළිද්දෝ අදළිද්දෝ ච ආදිච්චංගේහි තේදසාති
විධා සූත්‍රය, චක්කවත්ති සූත්‍රය, මාර සූත්‍රය, දුප්පඤ්ඤ සූත්‍රය, පඤ්ඤව සූත්‍රය, දළිද්ද සූත්‍රය, අදළිද්ද සූත්‍රය, ආදිච්ච සූත්‍රය සහ අංග සූත්‍ර දෙක වශයෙන් සූත්‍ර දසයකි.
