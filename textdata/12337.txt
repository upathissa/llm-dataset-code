ඛුද්දක නිකාය
ඉතිවුත්තක පාළි
3.1.6. දුතිය ඒසනා සුත්තං
3.1.6. සෙවීම් ගැන වදාළ දෙවෙනි දෙසුම
55. වුත්තං හේතං භගවතා වුත්තමරහතා’ති මේ සුතං.
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. තිස්සෝ ඉමා භික්ඛවේ ඒසනා. කතමා තිස්සෝ? කාමේසනා භවේසනා බ්‍රහ්මචරියේසනා. ඉමා ඛෝ භික්ඛවේ තිස්සෝ ඒසනා’ති.
“පින්වත් මහණෙනි, මේ සෙවීම් තුනක් තියෙනවා. ඒ තුන මොනවාද? කාමය සෙවීම, භවය සෙවීම, බ්‍රහ්මචරියාව සෙවීම. පින්වත් මහණෙනි, මේ තමයි ඒ සෙවීම් තුන.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “කාමේසනා භවේසනා බ්‍රහ්මචරියේසනා සහ
ඉති සච්චපරාමාසෝ දිට්ඨිට්ඨානා සමුස්සයා
“කාමය සෙවීමත්, භවය සෙවීමත්, බ්‍රහ්මචරිය (දුකෙන් මිදීමේ මඟක්) සෙවීම තුළින් මෙය පමණයි සත්‍යය කිය කියා මතවාද ග්‍රහණය කර ගැනීමත් වශයෙන් සෙවීම් තුනකි.
3. සබ්බරාගවිරත්තස්ස තණ්හක්ඛයවිමුත්තිනෝ
ඒසනා පටිනිස්සට්ඨා දිට්ඨිට්ඨානා සමූහතා
ඒසනානං ඛයා භික්ඛු නිරාසෝ අකථංකථී”ති
නමුත් හැම රාගයෙන්ම වෙන් වුන, තණ්හාව ක්ෂය කරලා සියලු දුකෙන් නිදහස් වුන, අරහත් භික්ෂුව සෙවීම් බැහැර කරලයි ඉන්නේ. දෘෂ්ටි හට ගන්න තැන් මුලින්ම සිඳලයි ඉන්නේ. සෙවීම් ක්ෂයව ගිය ඒ භික්ෂුව ආශා රහිතයි. ‘කෙසේද? කෙසේද?’ කියන සැකයෙනුත් තොරයි.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
