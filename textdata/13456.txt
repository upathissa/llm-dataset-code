ඛුද්දක නිකාය
පේතවත්ථු
4.5. උච්ඡු පේත වත්ථු
4.5. උච්ඡු ප්‍රේත වස්තුව
746.ඉදං මම උච්ඡුවනං මහන්තං
නිබ්බත්තති පුඤ්ඤඵලං අනප්පකං
තං දානි චේ පරිභෝගං න උපේති
ආචික්ඛ භන්තේ කිස්ස අයං විපාකෝ
746. ස්වාමීනි, මට මහා විශාල උක්වනයක් පහළ වෙලා තියෙනවා. මේක නම් ලොකු පුණ්‍ය ඵලයක්. ඒ වුනාට දැන් ඒක මගේ පාවිච්චියට ලැබෙන්නෙ නෑ. මේ මොන වගේ කර්මයක විපාකයක්ද? කියල පැවසුව මැනැව.
747.හඤ්ඤාමි ඛජ්ජාමි ච වායමාමි
පරිසක්කාමි පරිභුඤ්ජතුං කිඤ්චි
ස්වාහං ඡින්නථාමෝ කපණෝ ලාලපාමි
කිස්ස කම්මස්ස අයං විපාකෝ
747. උක් ගසක් කන්ට ඕන කියල මං යම්කිසි උත්සාහයක් ගන්නවා තමයි. මං එහෙම අනුභව කරන්ට ඕන කියල උත්සාහ කරද්දි ඇතිවෙන්නෙ මහන්සියක්මයි. උක් කොළවලට මාව කැපෙනවා. එතකොට මගේ ශරීර ශක්තිය නැතුව යනවා. දුකට පත්වෙනවා. මං වැළපෙනවා. මේ විපාකය මට ලැබුනේ මොන කර්මයක් නිසාද?
748.විඝාතෝ චාහං පරිපතාමි ඡමායං
පරිවත්තාමි වාරිචරෝව ඝම්මේ
රුදතෝ ච මේ අස්සුකා නිග්ගලන්ති
ආචික්ඛ භන්තේ කිස්ස අයං විපාකෝ
748. මං හොඳටම වෙහෙසට පත්වෙලා බිම ඇඳගෙන වැටෙනවා. තද අව්වෙන් රත් වුණු පොළොවේ මාළුවෙක් වගේ දඟලනවා. මං වැළපෙන කොට ඇස්වලින් කඳුළු ගලාගෙන යනවා. ස්වාමීනි, මේ විපාකය මට ලැබුනේ මොන කර්මයක් නිසාද කියල පැවසුව මැනැව.
749.ඡාතෝ කිලන්තෝ ච පිපාසිතෝ ච
සන්තසිතෝ සාතසුඛං න වින්දේ
පුච්ඡාමි තං ඒතමත්ථං භදන්ත
කථන්නු උච්ඡුපරිභෝගං ලභෙය්‍යං
749. මං පුදුමාකාර බඩගින්නකින් ඉන්නෙ. මට කලන්තෙයි. පිපාසයි. අධික පිපාසයෙන් දුක් විඳින මං මිහිරි සැපක් නම් විඳල නෑ. ස්වාමීනි, මං ඔය කාරණය ගැනයි අහන්නෙ. මට මේ උක් රසය පාවිච්චි කරන්ට ලබාගන්නෙ කොහොමද?
750.පුරේ තුවං කම්මමකාසි අත්තනා
මනුස්සභූතෝ පුරිමාය ජාතියා
අහං ච තං ඒතමත්ථං වදාමි
සුත්වාන ත්වං ඒතමත්ථං විජාන
750. ඔය ඇත්තා පෙර ජාතියකදී මිනිස් ලෝකෙ ඉන්න කාලේ තමන් ගෙ අතින් පව් කෙරිල තියෙනවා. මං දැන් ඔබට ඒ විස්තරය කියන්නම්. ඔබ ඒක අහලා මෙන්න විදිහට දැනගන්න ඕන.
751.උච්ඡුං තුවං ඛාදමානෝ පයාතෝ
පුරිසෝ ච තේ පිට්ඨිතෝ අන්වගච්ඡි
සෝ ච තං පච්චාසංසන්තෝ කථේසි
තස්ස තුවං න කිඤ්චි ආලපිත්ථ
751. ඔය ඇත්තා උක් දණ්ඩක් හප හපා ගියා. එතකොට ඔබේ පිටිපස්සෙන් තව පුරුෂයෙක් ඔබත් එක්කම ආවා. ඒ තැනැත්තා උක්රසය ලබාගන්ට බොහෝම කැමති වෙලා ඔබට කතා කළා. එතකොට ඔබ ඔහුට කිසිම දෙයක් නොකියා හිටියා.
752.සෝ ච තං අභණන්තං අයාචි
දේහය්‍ය උච්ඡුන්තී ච තං අවෝච
තස්ස තුවං පිට්ඨිතෝ උච්ඡුං අදාසි
තස්සේතං කම්මස්ස අයං විපාකෝ
752. ඔබ මොකවත් නොකියා ඉන්න කොට ඔහු ඔබෙන් උක් දණ්ඩක් ඉල්ලා හිටියා. ‘ආර්ය පුත්‍රය, උක් දණ්ඩක් දෙනු මැනැව’ කියල. ඔබ එතකොට පිටිපස්සෙන්මයි ඔහුට උක් දණ්ඩ දුන්නේ. අන්න ඒ කර්මයේ විපාකය තමයි මේ.
753.ඉංඝ තුවං පිට්ඨිතෝ ගණ්හ උච්ඡුං
ගහෙත්වාන ඛාදස්සු යාවදත්ථං
තේනේව ත්වං අත්තමනෝ භවිස්සසි
හට්ඨෝ චුදග්ගෝ ච පමෝදිතෝ ච
753. දැන් ඉතින් ප්‍රේතය, ඔබත් පිටුපසින් හැරිල උක් දණ්ඩ ගන්න ඕන. එහෙම අරගෙන ඇතිතාක් කන එකයි තියෙන්නෙ. එතකොට ඒකෙන් ඔබට සතුටක් ඇති වේවි. තුටුපහටු වෙලා ඔදවැඩුණු සිතිස් ප්‍රමුදිතව ඉන්ට පුළුවන් වේවි.
754.ගන්ත්වාන සෝ පිට්ඨිතෝ අග්ගහේසි
ගහෙත්වාන තං ඛාදි යාවදත්ථං
තේනේව සෝ අත්තමනෝ අහෝසි
හට්ඨෝ චුදග්ගෝ ද පමෝදිතෝ චා‘ති
754. ඒ ප්‍රේතයා, ගිහින් පිටිපස්ස හැරිල උක් දඬු ගත්තා. අරගෙන ඇති පදමට කෑවා. ඒකෙන් ඔහුට සතුටක් ඇති වුනා. තුටුපහටු වුනා. ඔදවැඩුණු සිතින් ප්‍රමුදිතව ඉන්ට පුළුවන් වුනා.
සාදු! සාදු!! සාදු!!!
උච්ඡුපේතවත්ථු පඤ්චමං.
පස්වෙනි උච්ඡු ප්‍රේත වස්තුවයි.
