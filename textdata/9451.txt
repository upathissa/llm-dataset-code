අංගුත්තර නිකාය
පඤ්චක නිපාතෝ
5.2.1.2. අකුසල රාසි සුත්තං
5.2.1.2. අකුසල් රැස ගැන වදාළ දෙසුම
(සාවත්ථිනිදානං:)
සැවැත් නුවර දී ය …….
අකුසලරාසීති භික්ඛවේ වදමානෝ ඉමේ පඤ්චනීවරණේ සම්මා වදමානෝ වදෙය්‍ය. කේවලෝහයං භික්ඛවේ අකුසලරාසී යදිදං පඤ්චනීවරණා. කතමේ පඤ්ච?
කාමච්ඡන්දනීවරණං, බ්‍යාපාදනීවරණං, ථීනමිද්ධනීවරණං, උද්ධච්චකුක්කුච්චනීවරණං, විචිකිච්ඡානීවරණං.
මහණෙනි, අකුසල රාශිය වශයෙන් යමක් සඳහා මැනැවින් කිව යුතු නම් එය මේ පංච නීවරණයන් උදෙසා ම කිව යුත්තේ ය. මහණෙනි, යම් මේ පංච නීවරණයන් ඇද්ද මෙය මුළුමනින් ම අකුසල රාශියකි. ඒ කවර පසක් ද යත්; කාමච්ඡන්ද නීවරණය ය, ව්‍යාපාද නීවරණය ය, ථිනමිද්ධ නීවරණය ය, උද්ධච්ච කුක්කුච්ච නීවරණය ය, විචිකිච්ඡා නීවරණය ය.
අකුසලරාසීති භික්ඛවේ වදමානෝ ඉමේ පඤ්චනීවරණේ සම්මා වදමානෝ වදෙය්‍ය. කේවලෝහයං භික්ඛවේ අකුසලරාසී යදිදං ඉමේ පඤ්චනීවරණා’ති.
මහණෙනි, අකුසල රාශිය වශයෙන් යමක් සඳහා මැනැවින් කිව යුතු නම් එය මේ පංච නීවරණයන් උදෙසා ම කිව යුත්තේ ය. මහණෙනි, යම් මේ පංච නීවරණයන් ඇද්ද මෙය මුළුමනින් ම අකුසල රාශියකි.
සාදු! සාදු!! සාදු!!!
අකුසල රාසි සූත්‍රය නිමා විය.
