අංගුත්තර නිකාය
අට්ඨක නිපාතෝ
8.2.1.3. සංඛිත්ත ගෝතමියෝවාද සුත්තං
8.2.1.3. ගෞතමියට අවවාද වශයෙන් කෙටියෙන් වදාළ දෙසුම
ඒකං සමයං භගවා වේසාලියං විහරති මහාවනේ කූටාගාරසාලායං, අථ ඛෝ මහාපජාපතී ගෝතමී යේන භගවා තේනුපසංකමි උපසංකමිත්වා භගවන්තං අභිවාදෙත්වා ඒකමන්තං අට්ඨාසි. ඒකමන්තං ඨිතා ඛෝ මහාපජාපතී ගෝතමී භගවන්තං ඒතදවෝච:
එක් සමයක භාග්‍යවතුන් වහන්සේ විශාලා මහනුවර මහාවනයෙහි කූටාගාර ශාලාවෙහි වැඩවසන සේක. එකල්හී මහා ප්‍රජාපතී ගෞතමිය භාග්‍යවතුන් වහන්සේ වෙත පැමිණියා ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව සිටියා ය. එකත්පස් ව හුන් මහාප්‍රජාපතී ගෞතමිය භාග්‍යවතුන් වහන්සේට මෙය පැවසුවා ය.
සාධු භන්තේ, භගවා සංඛිත්තේන ධම්මං දේසේතු, යමහං භගවතෝ ධම්මං සුත්වා වූපකට්ඨා අප්පමත්තා ආතාපිනී පහිතත්තා විහරෙය්‍යන්ති.
“ස්වාමීනී, භාග්‍යවතුන් වහන්සේගේ ධර්මය අසා යම්බඳු මම හුදෙකලාව, අප්‍රමාදී ව, කෙලෙස් තවන වීරිය ඇති ව, කාය ජීවිත දෙකෙහි අපේක්ෂා නැති ව වාසය කරන්නෙම් නම් භාග්‍යවතුන් වහන්සේ මා හට සංක්ෂේපයෙන් ධර්මය වදාරණ සේක් නම් යහපති.”
යේ ඛෝ ත්වං ගෝතමී, ධම්මේ ජානෙය්‍යාසි ඉමේ ධම්මා සරාගාය සංවත්තන්ති නෝ විරාගාය, සංයෝගාය සංවත්තන්ති නෝ විසංයෝගාය, ආචයාය සංවත්තන්ති නෝ අපචයාය, මහිච්ඡතාය සංවත්තන්ති නෝ අප්පිච්ඡතාය, අසන්තුට්ඨියා සංවත්තන්ති නෝ සන්තුට්ඨියා. සංගණිකාය සංවත්තන්ති නෝ පවිවේකාය. කෝසජ්ජාය සංවත්තන්ති නෝ විරියාරම්භාය. දුභරතාය සංවත්තන්ති නෝ සුභරතාය, ඒකංසේන ගෝතමි, ධාරෙය්‍යාසි නේසෝ ධම්මෝ නේසෝ විනයෝ නේතං සත්ථුසාසනන්ති.
“ගෞතමිය, ඔබ ‘මේ ධර්මයෝ සරාගය පිණිස පවතිත්. විරාගය පිණිස නොපවතිත්. කෙලෙසුන් හා එක්වීම පිණිස පවතිත්. කෙලෙසුන් හා එක්නොවීම පිණිස නොපවතිත්. සසර ගමන පිණිස පවතිත්. සසරින් මිදීම පිණිස නොපවතිත්. අධික ආශාව පිණිස පවතිත්. අල්පේච්ඡතාවය පිණිස නොපවතිත්. ලද දෙයින් නොසතුටු වීම පිණිස පවතිත්. ලද දෙයින් සතුටු වීම පිණිස නොපවතිත්. පිරිස සමඟ ඇලීම පිණිස පවතිත්. හුදෙකලා වාසය පිණිස නොපවතිත්. කුසීතකම පිණිස පවතිත්. වීරිය ඇරඹීම පිණිස නොපවතිත්. දුක සේ පෝෂණය කිරීම පිණිස පවතිත්. පහසුවෙන් පෝෂණය කිරීම පිණිස නොපවතිත්’ යැයි ඔබ යම් ධර්මයන් පිළිබඳ ව දන්නී නම් ඒකාන්තයෙන් ම ගෞතමිය, මෙය දරා ගත යුත්තී ය. එනම් මෙය ධර්මය නොවෙයි, මෙය විනය නොවෙයි, මෙය ශාස්තෘ ශාසනය නොවෙයි කියා ය.
යේ ච ඛෝ ත්වං ගෝතමී, ධම්මේ ජානෙය්‍යාසි ඉමේ ධම්මා විරාගාය සංවත්තන්ති නෝ සරාගාය, විසංයෝගාය සංවත්තන්ති නෝ සංයෝගාය, අපචයාය සංවත්තන්ති නෝ ආචයාය, අප්පිච්ඡතාය සංවත්තන්ති නෝ මහිච්ඡතාය, සන්තුට්ඨියා සංවත්තන්ති නෝ අසන්තුට්ඨියා, පවිවේකාය සංවත්තන්ති නෝ සංගණිකාය, විරියාරම්භාය සංවත්තන්ති නෝ කෝසජ්ජාය, සුභරතාය සංවත්තන්ති නෝ දුභරතායාති. ඒකංසේන ගෝතමී, ධාරෙය්‍යාසි ඒසෝ ධම්මෝ ඒසෝ විනයෝ ඒතං සත්ථුසාසනන්ති.
ගෞතමිය, ඔබ ‘මේ ධර්මයෝ විරාගය පිණිස පවතිත්. සරාගය පිණිස නොපවතිත්. කෙලෙසුන් හා එක්නොවීම පිණිස පවතිත්. කෙලෙසුන් හා එක්වීම පිණිස නොපවතිත්. සසරින් මිදීම පිණිස පවතිත්. සසර ගමන පිණිස නොපවතිත්. අල්පේච්ඡතාව පිණිස පවතිත්. අධික ආශාව පිණිස නොපවතිත්. ලද දෙයින් සතුටු වීම පිණිස පවතිත්. ලද දෙයින් සතුටු නොවීම පිණිස නොපවතිත්. හුදෙකලා වාසය පිණිස පවතිත්. පිරිස සමඟ ඇලීම පිණිස නොපවතිත්. වීරිය ඇරඹීම පිණිස පවතිත්. කුසීතකම පිණිස නොපවතිත්. පහසුවෙන් පෝෂණය කිරීම පිණිස පවතිත්. දුක සේ පෝෂණය කිරීම පිණිස නොපවතිත්’ යැයි ඔබ යම් ධර්මයන් පිලිබඳ ව දන්නී නම් ඒකාන්තයෙන් ම ගෞතමිය, මෙය දරා ගත යුත්තී ය. එනම් මෙය ධර්මය වෙයි, මෙය විනය වෙයි, මෙය ශාස්තෘ ශාසනය වෙයි කියා ය.”
සාදු! සාදු!! සාදු!!!
සංඛිත්ත ගෝතමියෝවාද සූත්‍රය නිමා විය.
