සංයුත්ත නිකාය
සළායතන වග්ගෝ
1.19.5. දුතිය දාරුක්ඛන්ධෝපම සුත්තං
1.19.5. දර කඳ උපමා කොට වදාළ දෙවෙනි දෙසුම
ඒවං මේ සුතං ඒකං සමයං භගවා කිම්බිලායං විහරති ගංගාය නදියා තීරේ. අද්දසා ඛෝ භගවා මහන්තං දාරුක්ඛන්ධං ගංගාය නදියා සෝතේන වුය්හමානං. දිස්වාන භික්ඛූ ආමන්තේසි: පස්සථ නෝ තුම්හේ භික්ඛවේ, අමුං මහන්තං දාරුක්ඛන්ධං ගංගාය නදියා සෝතේන වුය්හමානන්ති? ඒවං භන්තේ. ....(පෙ).... (විත්ථාරේතබ්බං)
මා හට අසන්නට ලැබුණේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ කිම්බිලාවේ ගංගා නම් නදී තීරයේ. එදා භාග්‍යවතුන් වහන්සේ ගඟෙහි සැඩපහරට ගසාගෙන යන විශාල දර කඳක් දැක වදාළා. දැකලා භික්ෂූන් අමතා වදාළා. “පින්වත් මහණෙනි, අර ඔබට පේනවාද ගඟ දියෙහි සැඩ පහරින් මහා දර කඳක් ගසාගෙන යනවා?” එසේය ස්වාමීනී, ….(පෙ)…. (විස්තර කළ යුතුයි)
ඒවං වුත්තේ ආයස්මා කිම්බිලෝ භගවන්තං ඒතදවෝච: කින්නු ඛෝ භන්තේ, ඕරිමංතීරං? ....(පෙ).... (විත්ථාරේතබ්බං) කතමෝ ච කිම්බිල, අන්තෝපූතිභාවෝ: ඉධ කිම්බිල භික්ඛු අඤ්ඤතරං සංකිලිට්ඨං ආපත්තිං ආපන්නෝ හෝති යථාරූපාය ආපත්තියා වුට්ඨානං3 පඤ්ඤායති. අයං වුච්චති කිම්බිල, අන්තෝපූතිභාවෝති.
මෙසේ වදාළ විට ආයුෂ්මත් කිම්බිල තෙරුන් භාග්‍යවතුන් වහන්සේ ගෙන් මෙකරුණ විමසුවා. ස්වාමීනී, භාග්‍යවතුන් වහන්ස, එතෙර කියන්නේ මොකක්ද? ….(පෙ)…. (විස්තර කළ යුතුයි) පින්වත් කිම්බිල, ඇතුළත කුණු වෙනවා කියන්නේ මොකක්ද? පින්වත් කිම්බිල, මෙහිලා භික්ෂුව යම්බදු ආපත්තියකින් නැගී සිටීමක් පෙනේ නම්, එබඳු වූ එක්තරා කිලිටි සහිත වූ ආපත්තියකට පත්වෙලා ඉන්නවා. පින්වත් කිම්බිල, මේක තමයි ඇතුළත කුණු වීම කියලා කියන්නේ.
සාදු! සාදු!! සාදු!!!
දුතිය දාරුක්ඛන්ධෝපම සූත්‍රය නිමා විය.
