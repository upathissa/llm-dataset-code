සංයුත්ත නිකාය
මහා වග්ගෝ
1.14.37.-40. නාවා සූත්‍රයෝ
1.14.37.-40. නැව ගැන වදාළ දෙසුම්
සෙය්‍යථාපි භික්ඛවේ, සාමුද්දිකාය නාවාය වෙත්තබන්ධන බන්ධාය ඡම්මාසානි උදකේ පරියාතාය හේමන්තිකේන ථලං උක්ඛිත්තාය වාතාතපපරේතානි බන්ධනානි තානි පාවුස්සකේන මේඝේන අභිප්පවුට්ඨානි අප්පකසිරේන පටිප්පස්සම්භන්ති. පූතිකානි භවන්ති. ඒවමේව ඛෝ භික්ඛවේ, භික්ඛුනෝ අරියං අට්ඨංගිකං මග්ගං භාවයතෝ අරියං අට්ඨංගිකං මග්ගං බහුලීකරෝතෝ අප්පකසිරේනේව සංයෝජනානි පටිප්පස්සම්භන්ති. පූතිකානි භවන්ති. කථඤ්ච භික්ඛවේ, භික්ඛුනෝ අරියං අට්ඨංගිකං මග්ගං භාවයතෝ අරියං අට්ඨංගිකං මග්ගං බහුලීකරෝතෝ අප්පකසිරේනේව සංයෝජනානි පටිප්පස්සම්භන්ති පූතිකානි භවන්ති: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං ඛෝ භික්ඛවේ, භික්ඛුනෝ අරියං අට්ඨංගිකං මග්ගං භාවයතෝ අරියං අට්ඨංගිකං මග්ගං බහුලීකරෝතෝ අප්පකසිරේනේව සංයෝජනානි පටිප්පස්සම්භන්ති පූතිකානි භවන්තීති.
මහණෙනි, යම් සේ වේවැල් කඹයෙන් බඳින ලද මුහුදු යන නැව සය මසක් මුහුදෙහි ගමන් කොට ශීත කාලයෙහි ගොඩට නගා තැබූ විට අව් සුළඟට මැඩෙන්නා වූ ඒ වේවැල් බන්ධන වැසි කාලයේ දී වැස්සෙන් හාත්පස තෙමෙමින් තිබී සුළු උත්සාහයකින් ලෙහී යයි ද, කුණු වී යයි ද, එසෙයින් ම මහණෙනි, භික්ෂුවක් ආර්ය අෂ්ටාංගික මාර්ගය වඩන්නේ, ආර්ය අෂ්ටාංගික මාර්ගය බහුල ව ප්‍රගුණ කරන්නේ, සුළු උත්සාහයකින් සංයෝජනයන් ලෙහී යයි. කුණු වී යයි.
මහණෙනි, භික්ෂුවක් ආර්ය අෂ්ටාංගික මාර්ගය කෙසේ වඩද්දී ද, ආර්ය අෂ්ටාංගික මාර්ගය කෙසේ බහුල කරද්දී ද, සුළු උත්සාහයකින් සංයෝජනයන් ලෙහී යන්නේ? කුණු වී යන්නේ?
මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි.
මහණෙනි, භික්ෂුවක් ආර්ය අෂ්ටාංගික මාර්ගය මෙසේ වඩද්දී ය, ආර්ය අෂ්ටාංගික මාර්ගය මෙසේ බහුල කරද්දී ය, සුළු උත්සාහයකින් සංයෝජනයන් ලෙහී යන්නේ, කුණු වී යන්නේ.
