අංගුත්තර නිකාය
චතුක්ක නිපාතෝ
4.1.5.3. පඨම කෝධගරු සුත්තං
4.1.5.3. ක්‍රෝධයට ගරු කරන්නා ගැන වදාළ පළමු දෙසුම
චත්තාරෝ’මේ භික්ඛවේ, පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ:
මහණෙනි, මේ පුද්ගලයෝ සතර දෙනා ලෝකයෙහි පැහැදිලි ව පෙනෙන්නට සිටිති. ඒ කවර සතර දෙනෙක් ද යත්;
කෝධගරු න සද්ධම්මගරු, මක්ඛගරු න සද්ධම්මගරු, ලාභගරු න සද්ධම්මගරු, සක්කාරගරු න සද්ධම්මගරු.
1. ක්‍රෝධයට ගරු කරයි, නමුත් සද්ධර්මයට ගරු නොකරයි.
2. ගුණමකුකමට ගරු කරයි, නමුත් සද්ධර්මයට ගරු නොකරයි.
3. ලාභයට ගරු කරයි, නමුත් සද්ධර්මයට ගරු නොකරයි.
4.සත්කාරයට ගරු කරයි, නමුත් සද්ධර්මයට ගරු නොකරයි.
ඉමේ ඛෝ භික්ඛවේ, චත්තාරෝ පුග්ගලා සන්තෝ සංවිජ්ජමානා ලෝකස්මිං.
මහණෙනි, මේ පුද්ගලයෝ සතර දෙනා ලෝකයෙහි පැහැදිලි ව පෙනෙන්නට සිටිති.
චත්තාරෝ’මේ භික්ඛවේ, පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ:
මහණෙනි, මේ පුද්ගලයෝ සතර දෙනා ලෝකයෙහි පැහැදිලි ව පෙනෙන්නට සිටිති. ඒ කවර සතර දෙනෙක් ද යත්;
සද්ධම්මගරු න කෝධගරු, සද්ධම්මගරු න මක්ඛගරු, සද්ධම්මගරු න ලාභගරු, සද්ධම්මගරු න සක්කාරගරු.
1. සද්ධර්මයට ගරු කරයි, ක්‍රෝධයට ගරු නොකරයි.
2. සද්ධර්මයට ගරු කරයි, ගුණමකුකමට ගරු නොකරයි.
3. සද්ධර්මයට ගරු කරයි, ලාභයට ගරු නොකරයි.
4.සද්ධර්මයට ගරු කරයි, සත්කාරයට ගරු නොකරයි.
ඉමේ ඛෝ භික්ඛවේ, චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයෙහි පැහැදිලි ව පෙනෙන්නට සිටිති.
(ගාථා)
කෝධමක්ඛගරූ භික්ඛූ ලාභසක්කාරගාරවා,
න තේ ධම්මේ විරූහන්ති සම්මාසම්බුද්ධදේසිතේ
1. ක්‍රෝධයට ත්, ගුණමකුකමට ත්, ලාභයට ත්, සත්කාරයට ත් ගරු කරන භික්ෂූහු සම්මා සම්බුදුරජුන් විසින් දේශනා කරන ලද ධර්මය තුළ දියුණුවක් නොලබති.
යේ ච සද්ධම්මගරුනෝ විහංසු විහරන්ති ච,
තේ වේ ධම්මේ විරූහන්ති සම්මාසම්බුද්ධදේසිතේති
2. යම් ඒ භික්ෂූහු සද්ධර්මයට ගරුසරු ඇතිව වාසය කළාහු ද, දැන් වාසය කරත් ද, ඔවුහු සම්මා සම්බුදුරජුන් විසින් දේශනා කරන ලද ධර්මය තුළ ඒකාන්තයෙන් ම දියුණුව ලබති.
සාදු! සාදු!! සාදු!!!
පඨම කෝධගරු සූත්‍රය නිමා විය.
