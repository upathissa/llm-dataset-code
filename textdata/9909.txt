අංගුත්තර නිකාය
පඤ්චක නිපාතෝ
5.4.3.7. වණිජ්ජා සුත්තං
5.4.3.7. ව්‍යාපාර ගැන වදාළ දෙසුම
(සාවත්ථිනිදානං:)
සැවැත් නුවර දී ය …..
පඤ්චිමා භික්ඛවේ, වණිජ්ජා උපාසකේන අකරණීයා. කතමා පඤ්ච:
මහණෙනි, උපාසකයා විසින් මේ පස් වැදෑරුම් වෙළඳාම් නොකළ යුත්තේ ය. ඒ කවර පසක් ද යත්;
සත්ථවණිජ්ජා, සත්තවණිජ්ජා, මංසවණිජ්ජා, මජ්ජවණිජ්ජා, විසවණිජ්ජා.
සත්ව ඝාතනය පිණිස වූ ආයුධ වෙළඳාම ය. වහල් වෙළඳාම ය. මස් පිණිස සතුන් වෙළඳාම ය. මත්පැන්, මත්ද්‍රව්‍ය වෙළඳාම ය. වසවිෂ වෙළඳාම ය.
ඉමා ඛෝ භික්ඛවේ, පඤ්ච වණිජ්ජා උපාසකේන අකරණීයාති.
මහණෙනි, උපාසකයා විසින් මේ පස් වැදෑරුම් වෙළඳාම් නොකළ යුත්තේ ය.
සාදු! සාදු!! සාදු!!!
වණිජ්ජා සූත්‍රය නිමා විය.
