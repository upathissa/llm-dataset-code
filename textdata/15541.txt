ඛුද්දක නිකාය
ථේර ගාථා
12.1.1. සීලවත්ථේරගාථා
12.1.1. සීලව තෙරුන්ගේ ගාථා
608.සීලමේවිධ සික්ඛේථ අස්මිං ලෝකේ සුසික්ඛිතං
සීලං හි සබ්බසම්පත්තිං උපනාමේති සේවිතං
608. මේ බුදු සසුනේ පුහුණු කරන්ට ඕනෑ සීලයමයි. මේ ජීවිතයේදී හොඳට සිල් රැකගත්තොත් සියළු සම්පත් ලැබෙනවා.

609.සීලං රක්ඛෙය්‍ය මේධාවී පත්ථයානෝ තයෝ සුඛේ
පසංසං විත්තිලාභං ච පෙච්ච සග්ගේ ච මෝදනං
609. නුවණ තියෙන කෙනා සිල් රකින්ට ඕනෑ සැප තුනක් බලාගෙන. ඒ තමයි ප්‍රශංසාව, ධන ලාභය වගේම සුගතියේ ඉපදිලා සතුටු වීම.

610.සීලවා හි බහූ මිත්තේ සඤ්ඤමේනාධිගච්ඡති
දුස්සීලෝ පන මිත්තේහි ධංසතේ පාපමාචරං
610. සිල් රකින කෙනාගේ සංවර ජීවිතය නිසා එයාට ගොඩක් හොඳ මිතුරන් ලැබෙනවා. ඒ වුණාට දුස්සීල කෙනා පාපී ක්‍රියා නිසා හොඳ මිතුරන්ගෙන් ඈත් වෙනවා.

611.අවණ්ණං ච අකිත්තිං ච දුස්සීලෝ ලභතේ නරෝ
වණ්ණං කිත්තිං පසංසං ච සදා ලභති සීලවා
611. දුස්සීල කෙනා ලබන්නේ ගැරහීමත්, අපකීර්තියත් විතරයි. සිල්වත් කෙනා හැම තිස්සෙම ගුණ කථාවත්, ප්‍රශංසාවත් ලබනවා.

612.ආදි සීලං පතිට්ඨා ච කල්‍යාණානං ච මාතුකං
පමුඛං සබ්බධම්මානං තස්මා සීලං විසෝධයේ
612. මුලින්ම පිහිට වෙන්නෙ ශීලයයි. ශීලය කියන්නේ යහපත් ගතිගුණවලට අම්ම කෙනෙක් වගේ දෙයක්. සියළු ගුණ ධර්මවල ප්‍රමුඛයා ශීලයයි. එනිසා ශීලය පිරිසිදුව තබා ගන්ට ඕනෑ.

613.වේලා ච සංවරෝ සීලං චිත්තස්ස අභිහාසනං
තිත්ථං ච සබ්බබුද්ධානං තස්මා සීලං විසෝධයේ
613. සිත මහ මුහුද නම් ශීලය වෙරළයි. සතුටත් සංවරයත් ලබාදෙන ශීලය හැම බුදුවරුන්ගේම පුණ්‍ය තීර්ථයයි. ඒ නිසා ශීලය පිරිසිදුව තියෙන්නට ඕනෙ.

614.සීලං බලං අප්පටිමං සීලං ආවුධමුත්තමං
සීලමාභරණං සෙට්ඨං සීලං කවචමබ්භුතං
614. ශීලය කියන්නේ අසහාය බලයක්. උත්තම ආයුධයක්. ලස්සන ආභරණයක්. අද්භූත ඇඳුමක්.

615.සීලං සේතු මහේසක්ඛෝ සීලං ගන්ධෝ අනුත්තරෝ
සීලං විලේපනං සෙට්ඨං යේන වාති දිසෝදිසං
615. ශීලය කියන්නෙ මහේශාක්‍ය පාලමක්. අති උතුම් සුවඳක්. දස දිශාවටම හමාගෙන යන ශ්‍රේෂ්ඨ සුවඳ විලවුන් කියන්නෙ ශීලයටයි.

616.සීලං සම්බලමේවග්ගං සීලං පාථෙය්‍යමුත්තමං
සීලං සෙට්ඨෝ අතිවාහෝ යේන යාති දිසෝදිසං
616. ශීලය කියන්නෙ ගමනක් යන කෙනෙකුගේ රසවත් බත් මුලක්. උතුම් ගමනකට හොඳ වියදමක්. දස දිශාවේ ගමන් කළ හැකි හොඳ වර්ගයේ වාහනයක්.

617.ඉධේව නින්දං ලභති පෙච්චාපායේ ච දුම්මනෝ
සබ්බත්ථ දුම්මනෝ බාලෝ සීලේසු අසමාහිතෝ
617. ජීවිතය නපුරු කර ගත්තොත් මේ ජීවිතයේදීම නින්දා ලැබෙනවා. පරලොවදීත් අපායේ ඉපදිලා දුක් විඳින්ට සිදුවෙනවා. ශීලයක් නැති, එකඟ වූ සිතක් නැති, අඥාන පුද්ගලයා හැම තැනකදීම දුකට ගොදුරු වෙනවා.

618.ඉධේව කිත්තිං ලභති පෙච්ච සග්ගේ ච සුම්මනෝ
සබ්බත්ථ සුමනෝ ධීරෝ සීලේසු සුසමාහිතෝ
618. ජීවිතය යහපත් කර ගත්තොත් මේ ජීවිතයේදීම කීර්තිය ලැබෙනවා. පරලොවදී සුගතියේ ඉපදිලා සතුටු වෙනවා. සිල් රැකලා සිත එකඟ කරගෙන නුවණ ලබාගත් කෙනා හැම තැනකදීම සතුටු වෙනවා.

619.සීලමේව ඉධ අග්ගං පඤ්ඤවා පන උත්තමෝ
මනුස්සේසු ච දේවේසු සීලපඤ්ඤාණතෝ ජය’න්ති
619. මේ ශාසනයේ ශීලය අග්‍ර දෙයක්. නමුත් උතුම්ම දෙය ප්‍රඥාවයි. මිනිසුන් අතරත් දෙවියන් අතරත් ශීලයත් ප්‍රඥාවත් යන දෙකෙන් ජය ලබන්ට පුළුවනි.

ඉත්ථං සුදං ආයස්මා සීලවෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් සීලව නම් රහත් මුනිඳුන් වදාළ ගාථාවන්ය.
