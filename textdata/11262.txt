අංගුත්තර නිකාය
නවක නිපාතෝ
9.1.2.4. සමිද්ධි සුත්තං
9.1.2.4. සමිද්ධි තෙරුන්ට වදාළ දෙසුම
(සාවත්ථිනිදානං)
සැවැත් නුවර දී ය……
අථ ඛෝ ආයස්මා සමිද්ධි යේනායස්මා සාරිපුත්තෝ තේනුපසංකමි. උපසංකමිත්වා ආයස්මන්තං සාරිපුත්තං අභිවාදෙත්වා ඒකමන්තං නිසීදි. ඒකමන්තං නිසින්නං ඛෝ ආයස්මන්තං සමිද්ධිං ආයස්මා සාරිපුත්තෝ ඒතදවෝච:
එකල්හී ආයුෂ්මත් සමිද්ධි තෙරණුවෝ ආයුෂ්මත් සාරිපුත්තයන් වහන්සේ වෙත පැමිණියහ. පැමිණ ආයුෂ්මත් සාරිපුත්තයන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් සමිද්ධි තෙරුන්ට ආයුෂ්මත් සාරිපුත්තයන් වහන්සේ මෙය වදාළ සේක.
‘කිමාරම්මණා සමිද්ධි, පුරිසස්ස සංකප්පවිතක්කා උප්පජ්ජන්තීති? නාමරූපාරම්මණා භන්තේති.
“සමිද්ධියෙනි, පුරුෂයාගේ සිතුවිලි, විතර්ක හටගන්නේ කුමක් අරමුණු කොට ද?” “ස්වාමීනී, නාමරූප අරමුණු කොට ය.”
තේ පන සමිද්ධි, ක්‍ව නානත්තං ගච්ඡන්තීති? ධාතුසු භන්තේති.
“සමිද්ධියෙනි, ඒවා නා නා ස්වභාවයට පත් වන්නේ කොතැනදී ද?” “ස්වාමීනී, ධාතූන්හිදී ය.”
තේ පන සමිද්ධි, කිං සමුදයාති? ඵස්සසමුදයා භන්තේති.
“සමිද්ධියෙනි, ඒවා හටගන්නේ කුමකින් ද?” “ස්වාමීනී, ස්පර්ශයෙන් හටගන්නේ ය.”
තේ පන සමිද්ධි, කිං සමෝසරණාති? වේදනා සමෝසරණා භන්තේති.
“සමිද්ධියෙනි, ඒවා එක්රැස් වන්නේ කුමකට ද?” “ස්වාමීනී, වේදනාවට එක් රැස් වෙයි.”
තේ පන සමිද්ධි, කිං පමුඛාති? සමාධිපමුඛා භන්තේති.
“සමිද්ධියෙනි, ඒවා ප්‍රමුඛ වන්නේ කුමකට ද?” “ස්වාමීනී, සමාධියට ප්‍රමුඛ වෙයි.”
තේ පන සමිද්ධි, කිං ආධිපතෙය්‍යාති? සතාධිපතෙය්‍යා භන්තේති.
“සමිද්ධියෙනි, ඒවාට අධිපති වන්නේ කුමක් ද?” “ස්වාමීනී, අධිපති වන්නේ සිහිය යි.”
තේ පන සමිද්ධි, කිමුත්තරාති? පඤ්ඤුත්තරා භන්තේති.
“සමිද්ධියෙනි, ඒවා කුමක් උතුම් කොට ඇත්තේ ද?” “ස්වාමීනී, ප්‍රඥාව උතුම් කොට ඇත්තේ ය.”
තේ පන සමිද්ධි, කිං සාරාති? විමුත්තිසාරා භන්තේති.
“සමිද්ධියෙනි, ඒවා කුමක් සාර කොට ඇත්තේ ද?” “ස්වාමීනී, විමුක්තිය සාර කොට ඇත්තේ ය.”
තේ පන සමිද්ධි කිං ඕගධාති? අමතෝගධා භන්තේති.
“සමිද්ධියෙනි, ඒවා කුමක බැසගන්නේ ද?” “ස්වාමීනී, අමෘතයෙහි බැසගන්නේ ය.”
කිමාරම්මණා සමිද්ධි, පුරිසස්ස සංකප්පවිතක්කා උප්පජ්ජන්තීති? ඉති පුට්ඨෝ සමානෝ නාමරූපාරම්මණා භන්තේති වදේසි.
කිමාරම්මණා සමිද්ධි, පුරිසස්ස සංකප්පවිතක්කා උප්පජ්ජන්තීති? ඉති පුට්ඨෝ සමානෝ නාමරූපාරම්මණා භන්තේති වදේසි.
තේ පන සමිද්ධි, කිංසමුදයාති ඉති පුට්ඨෝ සමානෝ ඵස්සසමුදයා භන්තේති වදේසි.
තේ පන සමිද්ධි, කිංසමෝසරණාති ඉති පුට්ඨෝ සමානෝ වේදනා සමෝසරණා භන්තේති වදේසි.
තේ පන සමිද්ධි, කිංපමුඛාති ඉති පුට්ඨෝ සමානෝ සමාධිපමුඛා භන්තේති වදේසි.
තේ පන සමිද්ධි, කිංආධිපතෙය්‍යාති ඉති පුට්ඨෝ සමානෝ සතාධිපතෙය්‍යා භන්තේති වදේසි.
තේ පන සමිද්ධි, කිංඋත්තරාති ඉති පුට්ඨෝ සමානෝ පඤ්ඤුත්තරා භන්තේති වදේසි.
තේ පන සමිද්ධි, කිංසාරාති ඉති පුට්ඨෝ සමානෝ විමුත්තිසාරා භන්තේති වදේසි.
තේ පන සමිද්ධි, කිංඕගධාති ඉති පුට්ඨෝ සමානෝ අමතෝගධා භන්තේති වදේසි.
“සමිද්ධියෙනි, පුරුෂයාගේ සිතුවිලි, විතර්ක හටගන්නේ කුමක් අරමුණු කොට දැයි ඇසූ කල්හී ‘ස්වාමීනී, නාමරූප අරමුණු කොට යැ’යි කීවෙහි ය. සමිද්ධියෙනි, ඒවා නා නා ස්වභාවයට පත් වන්නේ කොතැනදී දැයි ඇසූ කල්හී ස්වාමීනී, ධාතූන්හිදී යැ’යි කීවෙහි ය. ‘සමිද්ධියෙනි, ඒවා හටගන්නේ කුමකින් දැයි ඇසූ කල්හී ‘ස්වාමීනී, ස්පර්ශයෙන් හටගන්නේ යැ’යි කීවෙහි ය. සමිද්ධියෙනි, ඒවා එක්රැස් වන්නේ කුමකට දැයි ඇසූ කල්හී ‘ස්වාමීනී, වේදනාවට එක් රැස් වෙයි’ යැයි කීවෙහි ය. සමිද්ධියෙනි, ඒවා ප්‍රමුඛ වන්නේ කුමකට දැයි ඇසූ කල්හී ‘ස්වාමීනී, සමාධියට ප්‍රමුඛ වෙයි’ යැයි කීවෙහි ය. සමිද්ධියෙනි, ඒවාට අධිපති වන්නේ කුමක් දැයි ඇසූ කල්හී ‘ස්වාමීනී, අධිපති වන්නේ සිහිය යැ’යි කීවෙහි ය. සමිද්ධියෙනි, ඒවා කුමක් උතුම් කොට ඇත්තේ දැයි ඇසූ කල්හී ‘ස්වාමීනී, ප්‍රඥාව උතුම් කොට ඇත්තේ යැ’යි කීවෙහි ය. සමිද්ධියෙනි, ඒවා කුමක් සාර කොට ඇත්තේ දැයි ඇසූ කල්හී ‘ස්වාමීනී, විමුක්තිය සාර කොට ඇත්තේ යැ’යි කීවෙහි ය. සමිද්ධියෙනි, ඒවා කුමක බැසගන්නේ දැයි ඇසූ කල්හී ‘ස්වාමීනී, අමෘතයෙහි බැසගන්නේ යැ’යි කීවෙහි ය.
සාධු සාධු සමිද්ධි, සාධු ඛෝ ත්වං සමිද්ධි, පඤ්හං පුට්ඨෝ විස්සජ්ජේසි තේන ච මා මඤ්ඤීති.
යහපති, යහපති, සමිද්ධියෙනි. මා විසින් ප්‍රශ්න අසන ලද්දේ සමිද්ධියෙනි, ඔබ විසඳූ අයුරු යහපති. ඒ තුළින් ඔබ මාන්නයකට නොපැමිණියේ ය.”
සාදු! සාදු!! සාදු!!!
සමිද්ධි සූත්‍රය නිමා විය.
