සංයුත්ත නිකාය
සගාථ වග්ගෝ
4.1.1. තපෝකම්ම සුත්තං
4.1.1. තපස්කර්ම ගැන වදාළ දෙසුම
ඒවං මේ සුතං. ඒකං සමයං භගවා උරුවේලායං විහරති නජ්‌ජා නේරඤ්‌ජරාය තීරේ අජපාලනිග්‍රෝධමූලේ පඨමාභිසම්‌බුද්‌ධෝ. අථ ඛෝ භගවතෝ රහෝගතස්‌ස පටිසල්‌ලීනස්‌ස ඒවං චේතසෝ පරිවිතක්‌කෝ උදපාදි. මුත්‌තෝ වතම්‌හි තාය දුක්‌කරකාරිකාය. සාධු මුත්‌තෝ වතම්‌හි තාය අනත්‌ථසංහිතාය දුක්‌කරකාරිකාය. සාධු ඨිතෝ සතෝ බෝධිං සමජ්‌ඣගන්‌ති.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ උරුවෙල් ජනපදයේ, නේරංජරා ගඟ අයිනේ අජපල් නුගරුක් සෙවනේ.ඒ දවස් වල භාග්‍යවතුන් වහන්සේ සම්බුද්ධත්වයට පත් වූ මුල් කාලයයි. එදා භාග්‍යවතුන් වහන්සේ හුදෙකලාවේ තනියම, භාවනාවෙන් ඉන්න කොට, සිතේ මේ කල්පනාව ඇතිවුනා. ‘ඇත්තෙන්ම මං ඒ දුෂ්කර ක්‍රියාවෙන් නිදහස් වුනා. ඇත්තෙන්ම අයහපත පිණිස හේතුවන ඒ දුෂ්කර ක්‍රියාවෙන් නිදහස් වෙච්ච එකමයි හොඳ. මං සතර සතිපට්ඨානයේ හිත පිහිටවාගත්තු නිසයි, මේ ආර්ය සත්‍ය අවබෝධ කරන්න ලැබුනේ. ඒක කොයිතරම් දෙයක්ද?’
අථ ඛෝ මාරෝ පාපිමා භගවතෝ චේතසා චේතෝපරිවිතක්‌කමඤ්‌ඤාය යේන භගවා තේනුපසංකමි. උපසංකමිත්‌වා භගවන්‌තං ගාථාය අජ්‌ඣභාසි.
ඒ වෙලාවෙ පාපී මාරයා භාග්‍යවතුන් වහන්සේගේ සමීපයට ආවා. ඇවිදින් ගාථාවකින් භාග්‍යවතුන් වහන්සේට මෙහෙම කිව්වා.
තපෝකම්‌මා අපක්‌කම්‌ම යේන සුජ්‌ඣන්‌ති මාණවා
අසුද්‌ධෝ මඤ්‌ඤසි සුද්‌ධෝ සුද්‌ධිමග්‌ගමපරද්‌ධෝ’ති
“යම්කිසි තපසකින් සත්ත්වයින් පිරිසිදු වෙනවා නම්, ඒ තපස වන, දුෂ්කර ක්‍රියාව අත්හැරල දාලා, පිරිසිදු නැතුවම ඉඳගෙන, පිරිසිදු වුනා කියල හිතනවාද? ඔබ ඒ මාර්ගය වරද්දවගත්තා නේද?”
අථ ඛෝ භගවා මාරෝ අයං පාපිමා ඉති විදිත්‌වා මාරං පාපිමන්‌තං ගාථාහි පච්චභාසි.
ඊට පස්සෙ භාග්‍යවතුන් වහන්සේ මොහු තමයි පාපී මාරයා කියල දැනගෙන ගාථාවකින් මෙහෙම පිළිතුරු දුන්නා.
අනත්‌ථසංහිතං ඤත්‌වා යං කිඤ්‌චි අමරං තපං
සබ්‌බං නත්‌ථාවහං හෝති පියාරිත්‌තංව ධම්‌මනි
“ඔය අමර තපස්ය කියන දුෂ්කර ක්‍රියාවන්වලින් වැඩක් වෙන්නෙ නැති බව මට අවබෝධ වුනා. ඔය කිසිදේකින් වැඩක් වෙන්නෙ නෑ. මරු කතරක දඬු කෑලි අරගෙන නැවක් පදවන්නෙ කොහොමද?”
සීලං සමාධිං පඤ්‌ඤඤ්‌ච මග්‌ගං බෝධාය භාවයං
පත්‌තොස්‌මි පරමං සුද්‌ධිං නිහතෝ ත්‌වමසි අන්‌තකාති
ආර්ය සත්‍ය අවබෝධය පිණිස වඩන්න තියෙන්නෙ, සීල, සමාධි, ප්‍රඥාවෙන් යුතු මාර්ගයයි. ඒ මාර්ගයේ ගමන් කරල මං පරම පිරිසිදු බවට පත් වුනා. ඒයි, පාපී මාරය, ඔය කාරණයේදී ඔබ පැරදුනා.”
අථ ඛෝ මාරෝ පාපිමා ජානාති මං භගවා ජානාති මං සුගතෝති දුක්‌ඛී දුම්‌මනෝ තත්ථේවන්‌තරධායීති.
එතකොට පවිටු මාරයා ‘භාග්‍යවතුන් වහන්සේ මාව දැනගත්ත නෙව, සුගතයන් වහන්සේ මාව දැනගත්තා නෙව’ කියල දුක් වුනා. අසතුටු වුනා. නොසතුටු සිත් ඇත් වුනා. එතනම නොපෙනී ගියා.
සාදු! සාදු!! සාදු!!!
