අංගුත්තර නිකාය
පඤ්චක නිපාතෝ
5.3.1.10. අරඤ්ඤ සුත්තං
5.3.1.10. අරණ්‍යය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ භික්ඛු අලං අරඤ්ඤේ වනපත්ථානි පන්තානි සේනාසනානි පටිසේවිතුං. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව අරණ්‍ය, වනපෙත්, දුර ඈත ගැඹුරු වන සෙනසුන් ඇසුරු කරන්නට සුදුසු වූයේ වෙයි. ඒ කවර කරුණු පසකින් ද යත්;
ඉධ භික්ඛවේ, භික්ඛු සීලවා හෝති පාතිමොක්ඛසංවරසංවුතෝ ....(පෙ).... සමාදාය සික්ඛති සික්ඛාපදේසු.
මහණෙනි, මෙහිලා භික්ෂුව සිල්වත් වෙයි. ප්‍රාතිමෝක්ෂ සංවරයෙන් සංවර වූයේ වෙයි. ….(පෙ)…. සමාදන් වූ ශික්ෂාපදයන්හි හික්මෙන්නේ වෙයි.
බහුස්සුතෝ හෝති ....(පෙ).... තථාරූපාස්ස ධම්මා ....(පෙ).... දිට්ඨියා සුප්පටිවිද්ධා.
ධර්මය බොහෝ සෙයින් අසන ලද්දේ වෙයි. ….(පෙ)…. එබඳු වූ ධර්මයෝ ….(පෙ)…. නුවණින් අවබෝධ කරන ලද්දාහු ය.
ආරද්ධවිරියෝ විහරති අකුසලානං ධම්මානං පහානාය, කුසලානං ධම්මානං උපසම්පදාය, ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු.
පටන් ගත් වීරිය ඇත්තේ වෙයි. අකුසල් දහම් ප්‍රහාණය පිණිස ත්, කුසල් දහම් උපදවා ගැනීම පිණිස ත් දැඩි වූ ත්, දැඩි පරාක්‍රමයෙන් යුක්ත වූ ත්, කුසල් දහම්හි නොපසුබස්නා වීරියෙන් යුක්ත වූයේ ත් වෙයි.
චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති. අකිච්ඡලාභී අකසිරලාභී.
ගැඹුරු චිත්ත දියුණුවෙන් යුතු මෙලොව දී ලැබෙන සැප විහරණ ඇති සතරක් වූ ධ්‍යානයන් කැමති සේ ලබන්නේ වෙයි. නිදුකින් ලබන්නේ වෙයි. බොහෝ සේ ලබන්නේ වෙයි.
ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේවධම්මේ සයං අභිඤ්ඤා සච්ඡිකත්වා උපසම්පජ්ජ විහරති.
ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මේ ජීවිතයේදී ම සිය විශිෂ්ට නුවණින් සාක්ෂාත් කොට එයට පැමිණ වසන්නේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ භික්ඛු අලං අරඤ්ඤේ වනපත්ථානි පන්තානි සේනාසනානි පටිසේවිතුන්ති.
මහණෙනි, මේ පස් කරුණෙන් සමන්විත වූ භික්ෂුව අරණ්‍ය, වනපෙත්, දුර ඈත ගැඹුර වන සෙනසුන් ඇසුරු කරන්නට සුදුසු වූයේ වෙයි.
සාදු! සාදු!! සාදු!!!
අරඤ්ඤ සූත්‍රය නිමා විය.
ඵාසුවිහාරවග්ගෝ පඨමෝ.
පළමුවෙනි ඵාසුවිහාර වර්ගය අවසන් විය.
තස්සුද්දානං:
එහි පිළිවෙළ උද්දානය යි :
සාරජ්ජං සංකිතෝ චෝරෝ සුඛුමාලං ඵාසු පඤ්චමං
ආනන්ද සීලා සේඛා ච චාතුද්දිසෝ අරඤ්ඤේන චාති
වේසාරජ්ජ සූත්‍රය, සංකිත සූත්‍රය, මහාචෝර සූත්‍රය, සමණ සුඛුමාල සූත්‍රය, ඵාසුවිහාර සූත්‍රය, ආනන්ද සූත්‍රය, සීලසම්පන්න සූත්‍රය, අසේඛ සූත්‍රය, චාතුද්දිස සූත්‍රය සහ අරඤ්ඤ සූත්‍රය වශයෙන් මෙහි සූත්‍ර දශයකි.
