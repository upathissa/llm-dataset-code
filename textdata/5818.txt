සංයුත්ත නිකාය
මහා වග්ගෝ
1.15.33.-48. ආසව සූත්‍රයෝ
1.15.33.-48. ආශ්‍රව ගැන වදාළ දෙසුම්
තයෝ මේ භික්ඛවේ, ආසවා. කතමේ තයෝ: කාමාසවෝ භවාසවෝ අවිජ්ජාසවෝ. ඉමේ ඛෝ භික්ඛවේ, තයෝ ආසවා. ඉමේසං ඛෝ භික්ඛවේ, තිණ්ණන්නං ආසවානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අරියෝ අට්ඨංගිකෝ මග්ගෝ? ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඉමාසං ඛෝ භික්ඛවේ, තිණ්ණන්නං ආසවානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ ආශ්‍රව තුනකි. ඒ කවර තුනක් ද යත්; කාමාශ්‍රව, භවාශ්‍රව, අවිජ්ජාශ්‍රව ය. මහණෙනි, මේ වනාහී ආශ්‍රව තුන යි. මහණෙනි, මේ ආශ්‍රව තුන විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස ආර්ය අෂ්ටාංගික මාර්ගය වැඩිය යුත්තේ ය. කවර ආර්ය අෂ්ටාංගික මාර්ගයක් ද යත්, මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි. මහණෙනි, මේ ආශ්‍රව තුන විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස මේ ආර්ය අෂ්ටාංගික මාර්ගය වැඩිය යුත්තේ ය.
