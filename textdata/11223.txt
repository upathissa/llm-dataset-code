අංගුත්තර නිකාය
නවක නිපාතෝ
9.1.1.3. මේඝිය සුත්තං
9.1.1.3. මේඝිය තෙරුන්ට වදාළ දෙසුම
ඒවං මේ සුතං: ඒකං සමයං භගවා චාලිකායං විහරති චාලිකාය පබ්බතේ. තේන ඛෝ පන සමයේන ආයස්මා මේඝියෝ භගවතෝ උපට්ඨාකෝ හෝති, අථ ඛෝ ආයස්මා මේඝියෝ යේන භගවා තේනුපසංකමි, උපසංකමිත්වා භගවන්තං අභිවාදෙත්වා ඒකමන්තං අට්ඨාසි. ඒකමන්තං ඨිතෝ ඛෝ ආයස්මා මේඝියෝ භගවන්තං ඒතදවෝච: ඉච්ඡාමහං භන්තේ, ජන්තුගාමං පිණ්ඩාය පවිසිතුන්ති. යස්සදානි ත්වං මේඝිය කාලං මඤ්ඤසීති.
මා විසින් මෙසේ අසන ලදී. එක් සමයක භාග්‍යවතුන් වහන්සේ චාලිකා නගරයෙහි චාලිකා පර්වතයෙහි වැඩවෙසෙන සේක. එසමයෙහි ආයුෂ්මත් මේඝිය තෙරණුවෝ භාග්‍යවතුන් වහන්සේගේ උපස්ථායක වෙති. එකල්හී ආයුෂ්මත් මේඝිය තෙරණුවෝ භාග්‍යවතුන් වහන්සේ වෙත පැමිණියහ. පැමිණ භාග්‍යවතුන් වහන්සේ සකසා වන්දනා කොට එකත්පස් ව සිටියහ. එකත්පස් ව සිටි ආයුෂ්මත් මේඝිය තෙරණුවෝ භාග්‍යවතුන් වහන්සේට මෙය පැවසූහ.
“ස්වාමීනී, මම ජන්තු ගමට පිණ්ඩපාතය වඩින්නට කැමති වෙමි.”
“මේඝිය, දැන් යමකට කාලය නම් එය දැනගන්න.”
අථ ඛෝ ආයස්මා මේඝියෝ පුබ්බන්හසමයං නිවාසෙත්වා පත්තචීවරමාදාය ජන්තුගාමං පිණ්ඩාය පාවිසි: ජන්තුගාමේ පිණ්ඩාය චරිත්වා පච්ඡාභත්තං පිණ්ඩපාතපටික්කන්තෝ යේන කිමිකාලාය නදියා තීරං තේනුපසංකමි. අද්දසා ඛෝ ආයස්මා මේඝියෝ කිමිකාලාය නදියා තීරේ ජංඝාවිහාරං අනුචංකමමානෝ අනුවිචරමානෝ අම්බවනං පාසාදිකං රමණීයං. දිස්වානස්ස ඒතදහෝසි: පාසාදිකං වතිදං අම්බවනං රමණීයං, අලං වතිදං කුලපුත්තස්ස පධානත්ථිකස්ස පධානාය. සචේ මං භගවා අනුජානෙය්‍ය, ආගච්ඡෙය්‍යාහං ඉමං අම්බවනං පධානායාති.
ඉක්බිති ආයුෂ්මත් මේඝිය තෙරණුවෝ පෙරවරුවෙහි සිවුරු හැඳ පොරොවාගෙන පාත්‍රය හා සිවුරු ගෙන ජන්තු ගමට පිඬු පිණිස පිවිසියහ. ජන්තු ගමෙහි පිඬු පිණිස හැසිර පසුබත් කාලයෙහි පිණ්ඩපාතයෙන් පෙරලා පැමිණ කිමිකාලා නදී තීරය වෙත එළඹියහ. කිමිකාලා නදී තීරයෙහි ඔබමොබ සක්මන් කරමින් සිටින ආයුෂ්මත් මේඝිය තෙරුන් හට ඉතා මනහර වූ, සිත පහන් කරවන අඹ වනයක් දකින්නට ලැබුණේ ය. දැක මෙසේ සිතුවේ ය. ‘ඒකාන්තයෙන් ම මේ අඹ වනය මනහර ය. සිත පහන් කරවයි. ඒකාන්තයෙන් ම ප්‍රධන් වීර්යය වඩනු කැමති කුලපුත්‍රයෙකු හට ප්‍රධන් වීර්යය පිණිස අගනේ ය. ඉදින් භාග්‍යවතුන් වහන්සේ මට අවසර දෙන සේක් නම්, මම මේ අඹ වනයට ප්‍රධන් වීර්යය පිණිස එන්නෙමි.’
අථ ඛෝ ආයස්මා මේඝියෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා මේඝියෝ භගවන්තං ඒතදවෝච: ඉධාහං භන්තේ පුබ්බන්හසමයං නිවාසෙත්වා පත්තචීවරමාදාය ජන්තුගාමං පිණ්ඩාය පාවිසිං. ජන්තුගාමේ පිණ්ඩාය චරිත්වා පච්ඡාභත්තං පිණ්ඩපාතපටික්කන්තෝ යේන කිමිකාලාය නදියා තීරං තේනුපසංකමිං.
අද්දසං ඛෝ අහං භන්තේ, කිමිකාලාය නදියා තීරේ ජංඝාවිහාරං අනුචංකමමානෝ අනුවිචරමානෝ අම්බවනං පාසාදිකං රමණීයං, දිස්වාන මේ ඒතදහෝසි: පාසාදිකං වතිදං අම්බවනං රමණීයං, අලං වතිදං කුලපුත්තස්ස පධානත්ථිකස්ස පධානාය. සචේ මං භගවා අනුජානෙය්‍ය ආගච්ඡෙය්‍යාහං ඉමං අම්බවනං පධානායාති. සචේ මං භගවා අනුජානෙය්‍ය ගච්ඡෙය්‍යාහං තං අම්බවනං පධානායාති.
ඉක්බිති ආයුෂ්මත් මේඝිය තෙරණුවෝ භාග්‍යවතුන් වහන්සේ වෙත පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් මේඝිය තෙරණුවෝ භාග්‍යවතුන් වහන්සේට මෙය පැවසූහ.
“ස්වාමීනී, මෙහි මම පෙරවරුවෙහි සිවුරු හැඳ පොරොවාගෙන පාත්‍රය හා සිවුරු ගෙන ජන්තු ගමට පිඬු පිණිස පිවිසියෙමි. ජන්තු ගමෙහි පිඬු පිණිස හැසිර පසුබත් කාලයෙහි පිණ්ඩපාතයෙන් පෙරලා පැමිණ කිමිකාලා නදී තීරය වෙත එළඹියෙමි. කිමිකාලා නදී තීරයෙහි ඔබමොබ සක්මන් කරමින් සිටින මට ඉතා මනහර වූ, සිත පහන් කරවන අඹ වනයක් දකින්නට ලැබුණේ ය. දැක මට මේ අදහස ඇතිවිය. ‘ඒකාන්තයෙන් ම මේ අඹ වනය මනහර ය. සිත පහන් කරවයි. ඒකාන්තයෙන් ම ප්‍රධන් වීර්යය වඩනු කැමති කුලපුත්‍රයෙකු හට ප්‍රධන් වීර්යය පිණිස අගනේ ය. ඉදින් භාග්‍යවතුන් වහන්සේ මට අවසර දෙන සේක් නම්, මම ඒ අඹ වනයට ප්‍රධන් වීර්යය පිණිස යන්නෙමි’ යි.”
ආගමේහි තාව මේඝිය, ඒකකම්හා1 තාව යාව අඤ්ඤාපි කෝචි භික්ඛු ආගච්ඡතීති.
“මේඝිය, යම්තාක් අන්‍ය වූ කිසියම් භික්ෂුවක් පැමිණෙයි ද, ඒ තාක් ඉවසව. අපි එකලා ව සිටිම්හ.”
දුතියම්පි ඛෝ ආයස්මා මේඝියෝ භගවන්තං ඒතදවෝච: භගවතෝ භන්තේ, නත්ථි කිඤ්චි උත්තරිං කරණීයං, නත්ථි කතස්ස පතිචයෝ. මය්හං ඛෝ පන භන්තේ, අත්ථි උත්තරිං කරණීයං, අත්ථි කතස්ස පතිචයෝ. සචේ මං භගවා අනුජානෙය්‍ය, ගච්ඡෙය්‍යාහං තං අම්බවනං පධානායාති.
දෙවෙනි වතාවට ත් ආයුෂ්මත් මේඝිය තෙරණුවෝ භාග්‍යවතුන් වහන්සේට මෙය පැවසූහ.
“ස්වාමීනී, භාග්‍යවතුන් වහන්සේට මත්තෙහි කළ යුතු කිසිවක් නැත්තේ ය. කරන ලද දෙයෙහි ත් යළි කිරීමක් නැත්තේ ය. ස්වාමීනී, මට වනාහී මත්තෙහි කළ යුතු දේ ඇත්තේ ය. කරන ලද දෙයෙහි ත් යළි කිරීමක් ඇත්තේ ය. ඉදින් භාග්‍යවතුන් වහන්සේ මට අවසර දෙන සේක් නම්, මම ඒ අඹ වනයට ප්‍රධන් වීර්යය පිණිස යන්නෙමි.”
ආගමේහි තාව මේඝිය, ඒකකම්හා තාව යාව අඤ්ඤෝපි කෝචි භික්ඛු ආගච්ඡතීති.
“මේඝිය, යම්තාක් අන්‍ය වූ කිසියම් භික්ෂුවක් පැමිණෙයි ද, ඒ තාක් ඉවසව. අපි එකලා ව සිටිම්හ.”
තතියම්පි ඛෝ ආයස්මා මේඝියෝ භගවන්තං ඒතදවෝච: භගවතෝ භන්තේ, නත්ථි කිඤ්චි උත්තරිං කරණීයං, නත්ථී කතස්ස වා පතිචයෝ. මය්හං ඛෝ පන භන්තේ, අත්ථී උත්තරිං කරණීයං, අත්ථි කතස්ස පතිචයෝ. සචේ මං භගවා අනුජානෙය්‍ය, ගච්ඡෙය්‍යාහං තං අම්බවනං පධානායාති.
තෙවෙනි වතාවට ත් ආයුෂ්මත් මේඝිය තෙරණුවෝ භාග්‍යවතුන් වහන්සේට මෙය පැවසූහ.
“ස්වාමීනී, භාග්‍යවතුන් වහන්සේට මත්තෙහි කළ යුතු කිසිවක් නැත්තේ ය. කරන ලද දෙයෙහි ත් යළි කිරීමක් නැත්තේ ය. ස්වාමීනී, මට වනාහී මත්තෙහි කළ යුතු දේ ඇත්තේ ය. කරන ලද දෙයෙහි ත් යළි කිරීමක් ඇත්තේ ය. ඉදින් භාග්‍යවතුන් වහන්සේ මට අවසර දෙන සේක් නම්, මම ඒ අඹ වනයට ප්‍රධන් වීර්යය පිණිස යන්නෙමි.”
පධානන්ති ඛෝ මේඝිය වදමානං කින්ති වදෙය්‍යාම, යස්සදානි ත්වං මේඝිය කාලං මඤ්ඤසීති.
“මේඝිය, ප්‍රධන් වීර්යය පිණිස යැයි කියන්නහුට අපි කුමක් කියන්නෙමු ද? මේඝිය, දැන් යමකට කාලය යැයි හඟනෙහි නම්, ඔබ එය දනුව.”
අථ ඛෝ ආයස්මා මේඝියෝ උට්ඨායාසනා භගවන්තං අභිවාදෙත්වා පදක්ඛිණං කත්වා යේන තං අම්බවනං තේනුපසංකමි. උපසංකමිත්වා තං අම්බවනං අජ්ඣෝගාහෙත්වා අඤ්ඤතරස්මිං රුක්ඛමූලේ දිවාවිහාරං නිසීදි. අථ ඛෝ ආයස්මතෝ මේඝියස්ස තස්මිං අම්බවනේ විහරන්තස්ස යේභුය්‍යේන තයෝ පාපකා අකුසලා විතක්කා සමුදාචරන්ති. සෙය්‍යථීදං: කාමවිතක්කෝ ව්‍යාපාදවිතක්කෝ විහිංසාවිතක්කෝ. අථ ඛෝ ආයස්මතෝ මේඝියස්ස ඒතදහෝසි: අච්ඡරියං වත භෝ, අබ්භුතං වත භෝ, සද්ධාය වත චම්හි අගාරස්මා අනගාරියං පබ්බජිතෝ. අථ ච පන ඉමේහි තීහි පාපකේහි අකුසලේහි විතක්කේහි අන්වාසත්තෝ කාමවිතක්කේන ව්‍යාපාදවිතක්කේන විහිංසාවිතක්කේනාති.
එකල්හී ආයුෂ්මත් මේඝිය තෙරණුවෝ හුනස්නෙන් නැගිට භාග්‍යවතුන් වහන්සේට සකසා වන්දනා කොට, පැදකුණු කොට ඒ අඹ වනය කරා ගියහ. ගොස් ඒ අඹ වනයේ ඇතුළට පිවිස එක්තරා රුක් සෙවණක දිවා විහරණය පිණිස හිඳගත්හ. එකල්හී ආයුෂ්මත් මේඝිය තෙරුන්ට ඒ අඹ වනයෙහි වාසය කරද්දී බොහෝ සෙයින් ම තුන් වැදෑරුම් පාපී අකුසල විතර්කයන් මතු වෙවී ආවේ ය. එනම් කාම විතර්ක, ව්‍යාපාද විතර්ක සහ විහිංසා විතර්ක යි. එවිට ආයුෂ්මත් මේඝිය තෙරුන්ට මේ අදහස ඇතිවූයේ ය.
‘භවත්නි, ඒකාන්තයෙන් ආශ්චර්යයක් නොවැ. භවත්නි, ඒකාන්තයෙන් ම අද්භූතයක් නොවැ. මම වනාහී ශ්‍රද්ධාවෙන් යුතුව ගිහි ගෙය අත්හැර අනගාරික සසුනෙහි පැවිදි වුණෙමි. වැලිදු කාම විතර්ක, ව්‍යාපාද විතර්ක, විහිංසා විතර්ක යන මේ තුන් වැදෑරුම් පාපී අකුසල විතර්කයන් මා පසුපස ලුහුබඳිනවා නොවැ.’
අථ ඛෝ ආයස්මා මේඝියෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා මේඝියෝ භගවන්තං ඒතදවෝච: ඉධ මය්හං භන්තේ තස්මිං අම්බවනේ විහරන්තස්ස යේභුය්‍යේන තයෝ පාපකා අකුසලා විතක්කා සමුදාචරන්ති. සෙය්‍යථීදං: කාමවිතක්කෝ ව්‍යාපාදවිතක්කෝ විහිංසාවිතක්කෝ. තස්ස මය්හං භන්තේ, ඒතදහෝසි: අච්ඡරියං වත භෝ, අබ්භුතං වත භෝ, සද්ධාය වතචම්හී අගාරස්මා අනගාරියං පබ්බජිතෝ. අථ ච පනිමේහි තීහි පාපකේහි අකුසලේහි විතක්කේහි අන්වාපත්තෝ කාමවිතක්කේන ව්‍යාපාදවිතක්කේන විහිංසාවිතක්කේනාති.
ඉක්බිති ආයුෂ්මත් මේඝිය තෙරණුවෝ භාග්‍යවතුන් වහන්සේ වෙත එළඹියහ. එළඹ භාග්‍යවතුන් වහන්සේට සකසා වන්දනා කොට එකත්පස් ව හුන්හ. එකත්පස් ව හුන් ආයුෂ්මත් මේඝිය තෙරණුවෝ භාග්‍යවතුන් වහන්සේට මෙය පැවසූහ.
“ස්වාමීනී, මට ඒ අඹ වනයෙහි වාසය කරද්දී බොහෝ සෙයින් ම තුන් වැදෑරුම් පාපී අකුසල විතර්කයන් මතු වෙවී ආවේ ය. එනම් කාම විතර්ක, ව්‍යාපාද විතර්ක සහ විහිංසා විතර්ක යි. ස්වාමීනී, එවිට මට මේ අදහස ඇතිවූයේ ය.
‘භවත්නි, ඒකාන්තයෙන් ආශ්චර්යයක් නොවැ. භවත්නි, ඒකාන්තයෙන් ම අද්භූතයක් නොවැ. මම වනාහී ශ්‍රද්ධාවෙන් යුතුව ගිහි ගෙය අත්හැර අනගාරික සසුනෙහි පැවිදි වුණෙමි. වැලිදු කාම විතර්කය, ව්‍යාපාද විතර්කය, විහිංසා විතර්කය යන මේ තුන් වැදෑරුම් පාපී අකුසල විතර්කයන් මා පසුපස ලුහුබඳිනවා නොවැ’ යි.”
අපරිපක්කාය මේඝිය චේතෝවිමුත්තියා පඤ්චධම්මා පරිපක්කාය සංවත්තන්ති. කතමේ පඤ්ච:

“මේඝිය, නොමේරූ චිත්ත විමුක්තිය මෝරා යාම පිණිස පංච ධර්මයක් උපකාරී වෙයි. ඒ කවර පසක් ද යත්,
1. ඉධ මේඝිය, භික්ඛු කල්‍යාණමිත්තෝ හෝති කල්‍යාණසහායෝ කල්‍යාණසම්පවංකෝ. අපරිපක්කාය මේඝිය චේතෝ විමුත්තියා අයං පඨමෝ ධම්මෝ පරිපක්කාය සංවත්තති.
1. මේඝිය, මෙහිලා භික්ෂුව කළණ මිතුරන් ඇතතේ වෙයි. කළණ යහළුවන් ඇත්තේ වෙයි. කළණ මිතුරන් ඇසුරට නැඹුරු වූයේ වෙයි. මේඝිය, නොමේරූ චිත්ත විමුක්තිය මෝරා යාම පිණිස උපකාර වන පළමු කරුණ මෙය යි.
2. පුන ච පරං මේඝිය භික්ඛු සීලවා හෝති පාතිමොක්ඛසංවරසංවුතෝ විහරති ආචාරගෝචරසම්පන්නෝ අණුමත්තේසු වජ්ජේසු භයදස්සාවී සමාදාය සික්ඛති සික්ඛාපදේසු අපරිපක්කාය මේඝිය, චේතෝවිමුත්තියා අයං දුතියෝ ධම්මෝ පරිපක්කාය සංවත්තති.
2. තව ද මේඝිය, භික්ෂුව සිල්වත් වෙයි. ප්‍රාතිමෝක්ෂ සංවරයෙන් සංවර වූයේ වෙයි. යහපත් ඇවතුම් පැවතුම් ඇතිව වසන්නේ වෙයි. අණුමාත්‍ර වූ වරදෙහි ත් බිය දකින සුළු ව සමාදන් වූ ශික්ෂාපදයන්හි හික්මෙන්නේ වෙයි. මේඝිය, නොමේරූ චිත්ත විමුක්තිය මෝරා යාම පිණිස උපකාර වන දෙවන කරුණ මෙය යි.
3. පුන ච පරං මේඝිය භික්ඛු යායං කථා අභිසල්ලේඛිකා චේතෝවිවරණසප්පායා සෙය්‍යථීදං: අප්පිච්ඡකථා සන්තුට්ඨිකථා පවිවේකකථා ....(පෙ).... ඒවරූපියා කථාය නිකාමලාභී හෝති අකිච්ඡලාභී අකසිරලාභිං අපරිපක්කාය මේඝිය, චේතෝවිමුත්තියා අයං තතියෝ ධම්මෝ පරිපක්කාය සංවත්තති.
3. තව ද මේඝිය, භික්ෂුව කෙලෙස් පතුරු ගැලවී යන, සමථ විදර්ශනා භාවනා සිතට උපකාරී වන යම් ඒ කථාවක් ඇද්ද, එනම්, අල්පේච්ඡ බව ගැන කථා කිරීම, ….(පෙ)…. මෙබඳු වූ කථාව කැමති සේ ලබන්නේ වෙයි. නිදුකින් ලබන්නේ වෙයි. විපුල සේ ලබන්නේ වෙයි. මේඝිය, නොමේරූ චිත්ත විමුක්තිය මෝරා යාම පිණිස උපකාර වන තුන්වෙනි කරුණ මෙය යි.
4. පුන ච පරං මේඝිය භික්ඛු ආරද්ධවිරියෝ විහරති අකුසලානං ධම්මානං පහානාය, කුසලානං ධම්මානං උපසම්පදාය, ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු. අපරිපක්කාය මේඝිය චේතෝවිමුත්තියා අයං චතුත්ථෝ ධම්මෝ පරිපක්කාය සංවත්තති.
4. තව ද මේඝිය, භික්ෂුව පටන් ගත් වීරිය ඇත්තේ වෙයි. අකුසල් දහම් ප්‍රහාණය කිරීමට හා කුසල් දහම් උපදවා ගැනීමට දැඩි වීරියෙන් යුතු වූයේ, දැඩි පරාක්‍රමයෙන් යුතු වූයේ, කුසල් දහම් පිළිබඳ ව පසුබට නොවන වීරිය ඇත්තේ වෙයි. මේඝිය, නොමේරූ චිත්ත විමුක්තිය මෝරා යාම පිණිස උපකාර වන සිව්වෙනි කරුණ මෙය යි.
5. පුන ච පරං මේඝිය භික්ඛු පඤ්ඤවා හෝති උදයත්ථගාමිනියා පඤ්ඤාය සමන්නාගතෝ අරියාය නිබ්බේධිකාය සම්මාදුක්ඛක්ඛයගාමිනියා. අපරිපක්කාය මේඝිය චේතෝවිමුත්තියා අයං පඤ්චමෝ ධම්මෝ පරිපක්කාය සංවත්තති.
5. තව ද මේඝිය, භික්ෂුව ප්‍රඥාවන්ත වෙයි. හටගැනීම ත්, නැතිවීම ත් දැකීමට සමර්ථ ප්‍රඥාවෙන් යුක්ත වූයේ වෙයි. ආර්ය වූ තියුණු අවබෝධය ඇති කරවන, මැනැවින් දුක් ක්ෂය කරවන ප්‍රඥාවෙන් යුක්ත වූයේ වෙයි. මේඝිය, නොමේරූ චිත්ත විමුක්තිය මෝරා යාම පිණිස උපකාර වන පස්වෙනි කරුණ මෙය යි.
කල්‍යාණමිත්තස්සේතං මේඝිය භික්ඛුනෝ පාටිකංඛං කල්‍යාණසහායස්ස කල්‍යාණසම්පවංකස්ස සීලවා භවිස්සති පාතිමොක්ඛසංවරසංවුතෝ විහරිස්සති ආචාරගෝචරසම්පන්නෝ අණුමත්තේසු වජ්ජේසු භයදස්සාවී සමාදාය සික්ඛති සික්ඛාපදේසු.
මේඝිය, කළණ මිතුරන් ඇති, කළණ යහළුවන් ඇති, කළණ මිතුරන්ගේ ඇසුරට වැටුණු භික්ෂුව විසින් මෙය කැමති විය යුත්තේ ය. සිල්වත් වන්නේ ය, ප්‍රාතිමෝක්ෂ සංවරයෙන් සංවර වන්නේ ය, යහපත් ඇවතුම් පැවතුම් ඇතිව වසන්නේ ය, අණුමාත්‍ර වූ වරදෙහි ත් බිය දකින සුළු ව සමාදන් වූ ශික්ෂාපදයන්හි හික්මෙන්නේ ය යන කරුණ යි.
කල්‍යාණමිත්තස්සේතං මේඝිය භික්ඛුනෝ පාටිකංඛං කල්‍යාණසහායස්ස කල්‍යාණසම්පවංකස්ස: යායං කථා අභිසල්ලේඛිකා චේතෝවිවරණසප්පායා, සෙය්‍යථීදං; අප්පිච්ඡකථා ....(පෙ).... විමුත්තිඤාණදස්සනකථා, ඒවරූපියා කථාය නිකාමලාභී භවිස්සති අකිච්ඡලාභී අකසිරලාභී.
මේඝිය, කළණ මිතුරන් ඇති, කළණ යහළුවන් ඇති, කළණ මිතුරන්ගේ ඇසුරට වැටුණු භික්ෂුව විසින් මෙය කැමති විය යුත්තේ ය. කෙලෙස් පතුරු ගැලවී යන, සමථ විදර්ශනා භාවනා සිතට උපකාරී වන යම් ඒ කථාවක් ඇද්ද, එනම්, අල්පේච්ඡ බව ගැන කථා කිරීම, ….(පෙ)…. මෙබඳු වූ කථාව කැමති සේ ලබන්නේ ය, නිදුකින් ලබන්නේ ය, විපුල සේ ලබන්නේ ය යන කරුණ යි.
කල්‍යාණමිත්තස්සේතං මේඝිය භික්ඛුනෝ පාටිකංඛං කල්‍යාණසහායස්ස, කල්‍යාණසම්පවංකස්ස ආරද්ධවිරියෝ විහරිස්සති ....(පෙ).... කුසලේසු ධම්මේසු.
මේඝිය, කළණ මිතුරන් ඇති, කළණ යහළුවන් ඇති, කළණ මිතුරන්ගේ ඇසුරට වැටුණු භික්ෂුව විසින් මෙය කැමති විය යුත්තේ ය. පටන් ගත් වීරිය ඇත්තේ වන්නේ ය, අකුසල් දහම් ප්‍රහාණය කිරීමට හා කුසල් දහම් උපදවා ගැනීමට දැඩි වීරියෙන් යුතු වන්නේ ය, දැඩි පරාක්‍රමයෙන් යුතු වන්නේ ය, කුසල් දහම් පිළිබඳ ව පසුබට නොවන වීරිය ඇත්තේ වන්නේ ය යන කරුණ යි.
කල්‍යාණමිත්තස්සේතං මේඝිය භික්ඛුනෝ පාටිකංඛං කල්‍යාණසහායස්ස කල්‍යාණසම්පවංකස්ස: පඤ්ඤවා භවිස්සති උදයත්ථගාමිනියා පඤ්ඤාය සමන්නාගතෝ අරියාය නිබ්බේධිකාය සම්මාදුක්ඛක්ඛයගාමිනියා.
මේඝිය, කළණ මිතුරන් ඇති, කළණ යහළුවන් ඇති, කළණ මිතුරන්ගේ ඇසුරට වැටුණු භික්ෂුව විසින් මෙය කැමති විය යුත්තේ ය. ප්‍රඥාවන්ත වන්නේ ය, හටගැනීම ත් නැතිවීම ත් දැකීමට සමර්ථ ප්‍රඥාවෙන් යුක්ත වන්නේ ය, ආර්ය වූ තියුණු අවබෝධය ඇති කරවන, මැනැවින් දුක් ක්ෂය කරවන ප්‍රඥාවෙන් යුක්ත වන්නේ ය යන කරුණ යි.
6-9 තේන ච පන මේඝිය භික්ඛුනෝ ඉමේසු පඤ්චසු ධම්මේසු පතිට්ඨාය චත්තාරෝ ධම්මා උත්තරිං භාවේතබ්බා: අසුභා භාවේතබ්බා රාගස්ස පහානාය, මෙත්තා භාවේතබ්බා ව්‍යාපාදස්ස පහානාය, ආනාපානසති භාවේතබ්බා විතක්කුපච්ඡේදාය, අනිච්චසඤ්ඤා භාවේතබ්බා අස්මිමානසමුග්ඝාතාය. අනිච්චසඤ්ඤිනෝ මේඝිය අනත්තසඤ්ඤා සණ්ඨාති. අනත්තසඤ්ඤී අස්මිමානසමුග්ඝාතං පාපුණාති. දිට්ඨේව ධම්මේ නිබ්බානන්ති.
මේඝිය, ඒ භික්ෂුව විසින් මේ පංච ධර්මය මත පිහිටා වැඩිදුරට ත් ධර්මයන් සතරක් වැඩිය යුත්තේ ය.
6. රාගය ප්‍රහාණය කිරීමට අසුභය වැඩිය යුත්තේ ය.
7. ද්වේෂය ප්‍රහාණය කිරීමට මෛත්‍රිය වැඩිය යුත්තේ ය.
8. අනවශ්‍ය විතර්ක නැසීමට ආනාපානසතිය වැඩිය යුත්තේ ය.
9. ‘මම වෙමි’ යි යන මාන්නය මුලින් ම නැසීමට අනිත්‍ය සංඥාව වැඩිය යුත්තේ ය. මේඝිය, අනිත්‍ය සංඥාව වඩන භික්ෂුව හට අනාත්ම සංඥාව පිහිටයි. අනාත්ම සංඥාව ඇති භික්ෂුවගේ සිත අස්මිමානය මුළුමනින් ම නැසීමට යයි. මෙලොවදී ම නිවනට පැමිණෙයි.
සාදු! සාදු!! සාදු!!!
මේඝිය සූත්‍රය නිමා විය.
