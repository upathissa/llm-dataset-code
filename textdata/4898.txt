සංයුත්ත නිකාය
සළායතන වග්ගෝ
1.17.25 – 27. අතීතානත්ත, අනාගතානත්ත, පච්චුප්පන්නානත්ත සූත්‍ර
1.17.25 – 27. අතීත වූ ත්, අනාගත වූ ත්, වර්තමාන වූ ත් අනාත්ම දේ ගැන වදාළ දෙසුම්
චක්ඛුං භික්ඛවේ, අනත්තා අතීතං අනාගතං පච්චුප්පන්නං, සෝතං ....(පෙ).... ඝානං ....(පෙ).... ජිව්හා අනත්තා අතීතා අනාගතා පච්චුප්පන්නා, කායෝ ....(පෙ).... මනෝ අනත්තා අතීතෝ අනාගතෝ පච්චුප්පන්නෝ. ඒවං පස්සං භික්ඛවේ සුතවා අරියසාවකෝ චක්ඛුස්මිම්පි නිබ්බින්දති ....(පෙ).... නාපරං ඉත්ථත්තායාති පජානාතීති.
පින්වත් මහණෙනි, අතීත වූ ත්, අනාගත වූ ත්, වර්තමාන වූ ත් ඇස අනාත්මයි. කන ….(පෙ)…. නාසය ….(පෙ)…. අතීත වූ ත්, අනාගත වූ ත්, වර්තමාන වූ ත් දිව අනාත්මයි. කය ….(පෙ)…. අතීත වූ ත්, අනාගත වූ ත්, වර්තමාන වූ ත් මනස අනාත්මයි. පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට, ඇස ගැනත් සත්‍ය ස්වභාවය අවබෝධ වීම තුළින් ම කලකිරෙනවා ….(පෙ)…. නිවන පිණිස කළ යුතු වෙන දෙයක් නැත්තේම යැයි’අවබෝධයෙන් ම දැනගන්නවා.
සාදු! සාදු!! සාදු!!!
