සංයුත්ත නිකාය
සළායතන වග්ගෝ
1.19.1. ආසිවිසෝපම සුත්තං
1.19.1. විෂ ඝෝර සර්පයන් උපමා කොට වදාළ දෙසුම
ඒවං මේ සුතං ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තත්‍ර ඛෝ භගවා භික්ඛු ආමන්තේසි භික්ඛවෝති. භදන්තේති තේ භික්ඛු භගවතෝ පච්චස්සෝසුං. භගවා ඒතදවෝච:
මා හට අසන්ට ලැබුණේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ සැවැත් නුවර ජේතවන නම් වූ අනේපිඬු සිටුතුමාගේ ආරාමයේ. එදා භාග්‍යවතුන් වහන්සේ “පින්වත් මහණෙනි” කියා භික්ෂූන් අමතා වදාළා. “පින්වතුන් වහන්ස” කියා ඒ භික්ෂූන් භාග්‍යවතුන් වහන්සේට පිළිතුරු දුන්නා. භාග්‍යවතුන් වහන්සේ මෙම දෙසුම වදාළා.
සෙය්‍යථාපි භික්ඛවේ චත්තාරෝ ආසිවිසා උග්ගතේජා ඝෝරවිසා. අථ පුරිසෝ ආගච්ඡෙය්‍ය ජීවිතුකාමෝ අමරිතුකාමෝ සුඛකාමෝ දුක්ඛපටික්කූලෝ, තමේනං ඒවං වදෙය්‍යුං: “ඉමේ තේ අම්භෝ පුරිස, චත්තාරෝ ආසිවිසා උග්ගතේජා ඝෝරවිසා කාලේනකාලං වුට්ඨාපේතබ්බා, කාලේන කාලං නහාපේතබ්බා, කාලේන කාලං භෝජේතබ්බා, කාලේන කාලං සංවේසේතබ්බා; යදා ච ඛෝ තේ අම්භෝ පුරිස, ඉමේසං චතුන්නං ආසිවිසානං උග්ගතේජානං ඝෝරවිසානං අඤ්ඤතරෝ වා අඤ්ඤතරෝ වා කුප්පිස්සති: තතෝ ත්වං අම්භෝ පුරිස මරණං වා නිගච්ඡසි5 මරණමත්තං වා දුක්ඛං: යන්තේ අම්භෝ, පුරිස කරණීයං තං කරෝහී”ති.
පින්වත් මහණෙනි, ඒක මේ වගේ දෙයක්. භයානක විෂ තියෙන, (වහා කිපෙන) බලවත් තෙද ඇති, ඝෝරවිෂ ඇති සර්පයින් හතර දෙනෙක් ඉන්නවා. එතකොට ජීවත් වෙන්න කැමති, නොමැරෙනු කැමති, සැප කැමති, දුක් පිළිකුල් කරන පුරුෂයෙක් එනවා. ඔහුට මේ විදිහට කියනවා. “එම්බා පුරුෂය, මේ ඉන්නේ භයානක විෂ තියෙන, (වහා කිපෙන) බලවත් තෙද ඇති, ඝෝරවිෂ ඇති සර්පයන් හතර දෙනෙක්. මොවුන්ව කළින් කලට නැගිට්ටවන්ට ඕනෑ. කලින් කලට නාවන්ට ඕනෑ. කලින් කලට ආහාර පාන කවන්ට ඕනෑ. කලින් කලට නිදි කරවන්ට ඕනෑ. එම්බා පුරුෂය, හැබැයි යම් විටෙක භයානක විෂ තියෙන (වහා කිපෙන) බලවත් තෙද ඇති, ඝෝර විෂ ඇති මේ සර්පයන් හතර දෙනාගෙන් කවුරු කවුරුහරි කිපිලා දෂ්ට කළොත්, ඒ හේතුවෙන් එම්බා පුරුෂය, ඔබ එක්කෝ මරණයට පත් වේවි. එක්කෝ මාරාන්තික දුක් වේදනා විඳවාවි. එම්බා පුරුෂය, ඔබ විසින් කළ යුතු යමක් ඇත්නම් දැන් එය කරන එකයි තියෙන්නේ” කියලා.
අථ ඛෝ සෝ භික්ඛවේ පුරිසෝ භීතෝ චතුන්නං ආසිවිසානං උග්ගතේජානං ඝෝරවිසානං යේන වා තේන වා පලායේථ. තමේනං ඒවං වදෙය්‍යුං: ඉමේ තේ6 අම්භෝ පුරිස, පඤ්චවධකා පච්චත්ථිකා පිට්ඨිතෝ පිට්ඨිතෝ අනුබද්ධා7 යත්ථේව නං පස්සිස්සාම තත්ථේව ජීවිතා වෝරෝපෙස්සාමාති; යන්තේ අම්භෝ පුරිස කරණීයං තං කරෝහීති. අථ ඛෝ සෝ භික්ඛවේ පුරිසෝ භීතෝ චතුන්නං ආසිවිසානං උග්ගතේජානං ඝෝරවිසානං, භීතෝ පඤ්චන්නං වධකානං පච්චත්ථිකානං යේන වා තේන වා පලායේථ.
එතකොට පින්වත් මහණෙනි, අර පුරුෂයා භයානක විෂ තියෙන, (වහා කිපෙන) බලවත් තෙද ඇති, ඝෝරවිෂ ඇති සර්පයන් හතරදෙනාට භය වුණා. යම් තැනක් ඇත්නම් එතැනට පලා ගියා. එතකොට ඔහුට මෙහෙම කියනවා. “එම්බා පුරුෂය, ඔබට සතුරු වූ මේ වධකයන් පස් දෙනා යම් තැනකදී ඔබව දකිනවා. ‘එතැන දී ම ජීවිතය විනාශ කරලා දානවා’ කියලා ඔබේ පිටුපසින් පන්න පන්නා එනවා. එම්බා පුරුෂය, ඔබ විසින් කළ යුතු යමක් ඇත්නම් දැන් එය කරන එකයි තියෙන්නේ” කියලා. එතකොට පින්වත් මහණෙනි, අර පුරුෂයා භයානක විෂ තියෙන, (වහා කිපෙන) බලවත් තෙද ඇති, ඝෝර විෂ ඇති සර්පයින් සතර දෙනාට භය වුණා. සතුරු වූ වධකයන් පස් දෙනාටත් භය වුණා. යම් තැනක් ඇත්නම් එතැනට පලා ගියා.
තමේනං ඒවං වදෙය්‍යුං: අයං තේ අම්භෝ පුරිස ඡට්ඨෝ අන්තරචරෝ වධකෝ උක්ඛිත්තාසිකෝ පිට්ඨිතෝ පිට්ඨිතෝ අනුබද්ධෝ යත්ථේව නං පස්සිස්සාමි තත්ථේව සිරෝ පාතෙස්සාමීති යන්තේ අම්භෝ පුරිස කරණීයං තං කරෝහීති. අථ ඛෝ සෝ භික්ඛවේ පුරිසෝ භීතෝ චතුන්නං ආසිවිසානං උග්ගතේජානං ඝෝරවිසානං, භීතෝ පඤ්චන්නං වධකානං පච්චත්ථිකානං භීතෝ, ඡට්ඨස්ස අන්තරචරස්ස වධකස්ස උක්ඛිත්තාසිකස්ස යේන වා තේන වා පලායේථ.
එතකොට ඔහුට මෙහෙම කියනවා. “එම්බා පුරුෂය, කඩුවක් අමෝරා ගත්තු, ඇතුළත හැසිරෙන හයවෙනි වධකයෙක් යම් තැනක දී ඔබව දකිනවා. ‘එතැන දී ම හිස කඳින් වෙන් කරනවා’ කියලා ඔබේ පිටුපසින් පන්න, පන්නා එනවා. එම්බා පුරුෂය, ඔබ විසින් කළ යුතු යමක් ඇත්නම් දැන් එය කරන එකයි තියෙන්නේ” කියලා. එතකොට පින්වත් මහණෙනි, අර පුරුෂයා භයානක විෂ තියෙන (වහා කිපෙන) බලවත් තෙද ඇති, ඝෝර විෂ ඇති සර්පයන් සතර දෙනාට භය වුණා. සතුරු වූ වධකයන් පස්දෙනාටත් භය වුණා. කඩුවක් අමෝරාගත්තු, ඇතුළත හැසිරෙන හයවෙනි වධකයාටත් භය වුණා. යම් තැනක් ඇත්නම් එතැනට පලා ගියා.
සෝ පස්සෙය්‍ය සුඤ්ඤං ගාමං: යඤ්ඤදේව ඝරං පවිසෙය්‍ය රිත්තකඤ්ඤේව පවිසෙය්‍ය, තුච්ඡකඤ්ඤේව පවිසෙය්‍ය, සුඤ්ඤකඤ්ඤේව පවිසෙය්‍ය. යඤ්ඤදේව භාජනං පරිමසෙය්‍ය, රිත්තකඤ්ඤේව පරිමසෙය්‍ය තුච්ඡකඤ්ඤේව පරිමසෙය්‍ය සුඤ්ඤකඤ්ඤේව පරිමසෙය්‍ය. තමේනං ඒවං වදෙය්‍යුං: ඉදානම්භෝ පුරිස, ඉමං සුඤ්ඤං ගාමං චෝරා ගාමඝාතකා වධිස්සන්ති, යන්තේ අම්භෝ පුරිස, කරණීයං තං කරෝහීති.
(පලා යද්දි) ඔහු හිස් ගමක් දැක්කා. ඕනෑම ගෙයකට පිවිසුණොත් පිවිසෙන්නේ කිසිවක් නැති ගෙයකට ම යි. පිවිසෙන්නේ තුච්ඡ ගෙයකට ම යි. පිවිසෙන්නේ හිස් ගෙයකට ම යි. (කෑම බීම තිබේදැයි බලන්නට) ඕනෑම භාජනයක් ඇල්ලුවොතින් අල්ලන්නේ කිසිවක් නැති භාජනයක් ම යි. අල්ලන්නේ තුච්ඡ භාජනයක් ම යි. අල්ලන්නේ හිස් භාජනයක් ම යි. එතකොට ඔහුට මෙහෙම කියනවා. “එම්බා පුරුෂය, මේ හිස් ගම දැන් ගම් පහරන හොරු ඇවිදින් විනාශ කරන්නටයි යන්නේ. එම්බා පුරුෂය, ඔබ විසින් කළ යුතු යමක් ඇත්නම් දැන් කරන එකයි තියෙන්නේ” කියලා.
අථ ඛෝ සෝ භික්ඛවේ පුරිසෝ භීතෝ චතුන්නං ආසිවිසානං උග්ගතේජානං ඝෝරවිසානං, භීතෝ පඤ්චන්නං වධකානං පච්චත්ථිකානං, භීතෝ ඡට්ඨස්ස අන්තරචරස්ස වධකස්ස උක්ඛිත්තාසිකස්ස, භීතෝ චෝරානං ගාමඝාතකානං යේන වා තේන වා පලායේථ. සෝ පස්සෙය්‍ය මහන්තං උදකණ්ණවං, ඕරිමංතීරං සාසංකං සප්පටිභයං පාරිමංතීරං ඛේමං අප්පටිභයං. නත්ථස්ස නාවා සන්තාරණී උත්තරසේතු වා අපරාපරං3 ගමනාය.
ඉතින් පින්වත් මහණෙනි, ඒ පුරුෂයා භයානක විෂ තියෙන, (වහා කිපෙන) බලවත් තෙද ඇති, ඝෝර විෂ ඇති සර්පයන් හතරදෙනාට භය වුණා. සතුරු වූ වධකයන් පස්දෙනාටත් භය වුණා. කඩුවක් අමෝරාගත්තු, ඇතුළත හැසිරෙන හයවෙනි වධකයාටත් භය වුණා. ගම්පහරන සොරුන්ටත් භය වුණා. යම් තැනක් ඇත්නම් එතැනට පලා ගියා. එතකොට ඔහුට මහා ජලාශයක් දැකගන්ට ලැබුණා. මෙතෙර සැක සහිතයි. භය සහිතයි. එතෙර නම් බියෙන් නිදහස්. භය රහිතයි. නමුත් මෙතරින් එතෙරට යෑම පිණිස එතෙර මෙතෙර කරවන නැවක්වත්, පාලමක්වත් නෑ.
අථ ඛෝ භික්ඛවේ තස්ස පුරිසස්ස ඒවමස්ස: ‘අයං ඛෝ මහාඋදකණ්ණාවෝ, ඕරිමඤ්ච තීරං සාසංකං සප්පටිභයං, පාරිමංතීරං ඛේමං අප්පටිභයං, නත්ථි ච නාවා සන්තාරණී උත්තරසේතු වා අපරාපරං ගමනාය. යන්නූනාහං තිණකට්ඨසාඛාපලාසං සංකඩ්ඪිත්වා කුල්ලං බන්ධිත්වා තං කුල්ලං නිස්සාය හත්ථේහි ච පාදේහි ච වායමමානෝ සොත්ථිනා පාරං ගච්ඡෙය්‍යන්ති.’ අථ ඛෝ සෝ භික්ඛවේ පුරිසෝ තිණකට්ඨසාඛාපලාසං සංකඩ්ඪිත්වා කුල්ලං බන්ධිත්වා තං කුල්ලං නිස්සාය හත්ථේහි ච පාදේහි ච වායමමානෝ සොත්ථිනා පාරං ගච්ඡෙය්‍ය, තිණ්ණෝ පාරගතෝ ථලේ තිට්ඨති බ්‍රාහ්මණෝ.
ඉතින් පින්වත් මහණෙනි, ඒ පුරුෂයාට මෙහෙම හිතෙනවා. ‘මේක මහා ජලාශයක්. මෙතෙරත් සැක සහිතයි. භය සහිතයි. එතෙර නම් භයෙන් නිදහස්. භය රහිතයි. එනමුදු මෙතරින් එතෙරට යෑම පිණිස, එතෙර මෙතෙර කරවන නැවක්වත්, පාලමක්වත් නෑ. එහෙම නම් මං තණ, දර, කොළ අතු ආදිය එකතු කරලා පහුරක් බැඳලා ඒ පහුර උපකාරයෙන් අත්වලිනුත්, පාවලිනුත්, වෑයම් කරමින් සුවසේ එතෙර වන එක තමයි හොඳ’ කියලා. ඉතින් පින්වත් මහණෙනි, ඒ පුරුෂයා තණ, දර, කොළ අතු, ආදිය එකතු කරලා පහුරක් බැඳලා ඒ පහුර උපකාරයෙන් අත්වලිනුත්, පාවලිනුත්, වෑයම් කරමින් සුවසේ එතෙර වුණා. ඔහුට තමයි ජලාශය තරණය කළ, එතෙරට ගිය, ගොඩබිම ඉන්න බ්‍රාහ්මණයා කියලා කියන්නේ.
උපමා ඛෝ ම්‍යායං භික්ඛවේ, කතා අත්ථස්ස විඤ්ඤාපනත්ථාය, අයඤ්චේවෙත්ථ අත්ථෝ: චත්තාරෝ ආසිවිසා උග්ගතේජා ඝෝරවිසාති ඛෝ භික්ඛවේ, චතුන්නේතං4 මහාභූතානං අධිවචනං, පඨවීධාතුයා ආපෝධාතුයා තේජෝධාතුයා වායෝධාතුයා.
පින්වත් මහණෙනි, මා විසින් මේ උපමාව කළේ අර්ථය පැහැදිළි කර දීම පිණිසයි. මෙහි අර්ථය මේකයි. භයානක විෂ තියෙන, (වහා කිපෙන) බලවත් තෙද ඇති, ඝෝර විෂ ඇති සර්පයින් හතරදෙනා කියලා කිව්වේ පින්වත් මහණෙනි, පඨවි ධාතුව, ආපෝ ධාතුව, තේජෝ ධාතුව, වායෝ ධාතුව යන මේ සතර මහා භූතයන්ට කියන නමක්.
පඤ්ච වධකා පච්චත්ථිකාති ඛෝ භික්ඛවේ, පඤ්චන්නේතං උපාදානක්ඛන්ධානං අධිවචනං, සෙය්‍යථිදං - රූපුපාදානක්ඛන්ධස්ස, වේදනූපාදානක්ඛන්ධස්ස, සඤ්ඤූපාදානක්ඛන්ධස්ස, සංඛාරූපාදානක්ඛන්ධස්ස, විඤ්ඤාණූපාදානක්ඛන්ධස්ස. ඡට්ඨෝ අන්තරචරෝ වධකෝ උක්ඛිත්තාසිකෝති ඛෝ භික්ඛවේ, නන්දිරාගස්සේතං අධිවචනං. සුඤ්ඤෝ ගාමෝති ඛෝ භික්ඛවේ, ඡන්නේතං අජ්ඣත්තිකානං ආයතනානං අධිවචනං.
පින්වත් මහණෙනි, වධකයන් පස්දෙනා කියලා කිව්වේ මේ පංච උපාදාන ස්කන්ධයන්ට කියන නමක්. ඒ කියන්නේ, රූප උපාදානස්කන්ධය, වේදනා උපාදානස්කන්ධය, සඤ්ඤා උපාදානස්කන්ධය, සංස්කාර උපාදානස්කන්ධය, විඤ්ඤාණ උපාදානස්කන්ධය යන පහයි. පින්වත් මහණෙනි, කඩුවක් ඔසවා ගෙන ඇතුළත හැසිරෙන වධකයා කියලා කිව්වේ මේ නන්දිරාගයට (ආශ්වාදයෙන් ඇලීමට) කියන නමක්. පින්වත් මහණෙනි, හිස් ගමක් කියලා කිව්වේ (ඇස, කන, නාසය දිව, කය, මනස යන) ආධ්‍යාත්මික ආයතනවලට කියන නමක්.
චක්ඛුතෝ චේපි නං භික්ඛවේ පණ්ඩිතෝ ව්‍යත්තෝ මේධාවී උපපරික්ඛති, රිත්තකඤ්ඤේව ඛායති, තුච්ඡකඤ්ඤේව ඛායති, සුඤ්ඤකඤ්ඤේව ඛායති. සෝතතෝ චේපි නං භික්ඛවේ ....(පෙ).... ඝානතෝ චේපි නං භික්ඛවේ ....(පෙ).... ජිව්හාතෝ චේපි නං භික්ඛවේ ....(පෙ).... කායතෝ චේපි නං භික්ඛවේ ....(පෙ).... මනතෝ චේපි නං භික්ඛවේ පණ්ඩිතෝ ව්‍යත්තෝ මේධාවී උපපරික්ඛති; රිත්තකඤ්ඤේව ඛායති, තුච්ඡකඤ්ඤේව ඛායති, සුඤ්ඤකඤ්ඤේව ඛායති.
පින්වත් මහණෙනි, ව්‍යක්ත වූ ප්‍රඥාසම්පන්න වූ නුවණැති කෙනා ඉදින් ඇස තුළිනුත් විමසා බලනවා නම්, කිසිවක් නැති දෙයක් හැටියට ම යි වැටහෙන්නේ. තුච්ඡ වූ දෙයක් හැටියට ම යි වැටහෙන්නේ. හිස් වූ දෙයක් හැටියට ම යි වැටහෙන්නේ. පින්වත් මහණෙනි, ඉදින් කන තුළිනුත්, ….(පෙ)…. පින්වත් මහණෙනි, ඉදින් නාසය තුළිනුත්, ….(පෙ)…. පින්වත් මහණෙනි, ඉදින් දිව තුළිනුත්, ….(පෙ)…. පින්වත් මහණෙනි, ඉදින් කය තුළිනුත්, ….(පෙ)…. පින්වත් මහණෙනි, ව්‍යක්ත වූ ප්‍රඥාසම්පන්න වූ නුවණැති කෙනා ඉදින් මනස තුළිනුත් විමසා බලනවා නම්, කිසිවක් නැති දෙයක් හැටියට ම යි වැටහෙන්නේ. තුච්ඡ වූ දෙයක් හැටියට ම යි වැටහෙන්නේ. හිස් වූ දෙයක් හැටියට ම යි වැටහෙන්නේ.
චෝරා ගාමඝාතකාති ඛෝ භික්ඛවේ, ඡන්නේතං බාහිරානං ආයතනානං අධිවචනං. චක්ඛු භික්ඛවේ හඤ්ඤති මනාපාමනාපේසු රූපේසු, සෝතං හඤ්ඤති මනාපාමනාපේසු සද්දේසු, ඝානං හඤ්ඤති මනාපාමනාපේසු ගන්ධේසු, ජිව්හා හඤ්ඤති මනාපාමනාපේසු රසේසු, කායෝ හඤ්ඤති මනාපාමනාපේසු ඵොට්ඨබ්බේසු. මනෝ හඤ්ඤති මනාපාමනාපේසු ධම්මේසු.
පින්වත් මහණෙනි, ගම්පහරන හොරුන් හයදෙනා කියලා කිව්වේ (රූප, ශබ්ද, ගන්ධ, රස, ස්පර්ශ, අරමුණු යන) බාහිර ආයතනවලට කියන නමක්. පින්වත් මහණෙනි, ඇස මනාප අමනාප රූපවලින් පීඩාවට පත් වෙනවා. කන මනාප අමනාප ශබ්දවලින් පීඩාවට පත් වෙනවා. නාසය මනාප අමනාප ගන්ධවලින් පීඩාවට පත් වෙනවා. දිව මනාප අමනාප රසවලින් පීඩාවට පත් වෙනවා. කය මනාප අමනාප පහසවලින් පීඩාවට පත් වෙනවා. මනස මනාප අමනාප අරමුණුවලින් පීඩාවට පත් වෙනවා.
මහාඋදකණ්ණවෝති ඛෝ භික්ඛවේ, චතුන්නේතං ඕඝානං අධිවචනං: කාමෝඝස්ස, භවෝඝස්ස, දිට්ඨෝඝස්ස, අවිජ්ජෝඝස්ස. ඕරිමං තීරං සාසංකං සප්පටිභයන්ති ඛෝ භික්ඛවේ සක්කායස්සේතං අධිවචනං. පාරිමං තීරං ඛේමං අප්පටිභයන්ති ඛෝ භික්ඛවේ, නිබ්බානස්සේතං අධිවචනං. කුල්ලන්ති ඛෝ භික්ඛවේ, අරියස්සේතං අට්ඨංගිකස්ස මග්ගස්ස අධිවචනං, සෙය්‍යථිදං: සම්මාදිට්ඨියා සම්මාසංකප්පස්ස සම්මාවාචාය සම්මාකම්මන්තස්ස, සම්මාආජීවස්ස, සම්මාවායාමස්ස, සම්මාසතියා, සම්මාසමාධිස්ස. හත්ථේහි ච පාදේහි ච වායමමානෝති ඛෝ භික්ඛවේ විරියාරම්භස්සේතං අධිවචනං. තිණ්ණෝ පාරගතෝ ථලේ තිට්ඨති බ්‍රාහ්මණෝති ඛෝ භික්ඛවේ, අරහතෝ ඒතං අධිවචනන්ති.
පින්වත් මහණෙනි, මහා ජලාශය කියලා කිව්වේ මේ සැඩපහරවල් (ඕඝයන්) හතරට කියන නමක්. ඒ කියන්නේ කාමඕඝය, භවඕඝය, දිට්ඨිඕඝය, අවිජ්ජාඕඝය යන හතරයි. පින්වත් මහණෙනි, සැක සහිත වූ, භය සහිත වූ, මෙතෙර කියලා කිව්වේ මේ පංච උපාදානස්කන්ධයට කියන නමක්. පින්වත් මහණෙනි, භයෙන් නිදහස් වූ, භය රහිත වූ එතෙර කියලා කිව්වේ ඒ අමා නිවනට කියන නමක්. පින්වත් මහණෙනි, පහුර කියලා කිව්වේ ඒ මේ ආර්ය අෂ්ටාංගික මාර්ගයට කියන නමක්. ඒ කියන්නේ, සම්මා දිට්ඨි, සම්මා සංකල්ප, සම්මා වාචා, සම්මා කම්මන්ත, සම්මාආජීව, සම්මා වායාම, සම්මා සති, සම්මා සමාධි යන අටයි. පින්වත් මහණෙනි, අත්වලින් පාවලින්, වීර්යය ගන්නවා කියලා කිව්වේ හැම මොහොතේ ම පවත්වන වීර්යයට කියන නමක්. පින්වත් මහණෙනි, ජලාශය තරණය කරලා, එතෙරට ගිහින් ගොඩ බිමේ ඉන්න බ්‍රාහ්මණයා කියලා කිව්වේ, මෙය රහතන් වහන්සේට කියන නමක්.
සාදු! සාදු!! සාදු!!!
ආසිවිසෝපම සූත්‍රය නිමා විය.
