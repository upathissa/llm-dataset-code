අංගුත්තර නිකාය
නවක නිපාතෝ
9.1.3.9. ආඝාතවත්ථු සුත්තං
9.1.3.9. වෛර බැඳීමට මුල් වෙන කරුණු ගැන වදාළ දෙසුම
(සාවත්ථිනිදානං)
සැවැත් නුවර දී ය .....
නව ඉමානි භික්ඛවේ ආඝාතවත්ථූනි, කතමානි නව:
මහණෙනි, මේ වෛර බැඳීමට මුල් වෙන කරුණු නවයකි. ඒ කවර නවයක් ද යත්;
	
අනත්ථං මේ අචරීති ආඝාතං බන්ධති. අනත්ථං මේ චරතීති ආඝාතං බන්ධති, අනත්ථං මේ චරිස්සතීති ආඝාතං බන්ධති. පියස්ස මේ මනාපස්ස අනත්ථං අචරි ....(පෙ).... අනත්ථං චරති ....(පෙ).... අනත්ථං චරිස්සතීති ආඝාතං බන්ධති. අප්පියස්ස මේ අමනාපස්ස අත්ථං අචරි ....(පෙ).... අත්ථං චරති ....(පෙ).... අත්ථං චරිස්සතීති ආඝාතං බන්ධති. ඉමානි ඛෝ භික්ඛවේ නව ආඝාතවත්ථූනීති.
පෙර මට අනර්ථය කළේ ය කියා වෛර බැඳ ගනියි. දැනුත් මට අනර්ථය කරයි කියා වෛර බැඳ ගනියි. අනාගතයේ ත් මට අනර්ථය කරන්නේ ය කියා වෛර බැඳ ගනියි.
පෙර මාගේ ප්‍රියමනාප කෙනාට අනර්ථය කළේ ය කියා වෛර බැඳ ගනියි. දැනුත් මාගේ ප්‍රියමනාප කෙනාට අනර්ථය කරයි කියා වෛර බැඳ ගනියි. අනාගතයේ ත් මාගේ ප්‍රියමනාප කෙනාට අනර්ථය කරන්නේ ය කියා වෛර බැඳ ගනියි.
පෙර මාගේ අප්‍රිය අමනාප කෙනාට උදව් කළේ ය කියා වෛර බැඳ ගනියි. දැනුත් මාගේ අප්‍රිය අමනාප කෙනාට උදව් කරයි කියා වෛර බැඳ ගනියි. අනාගතයේ ත් මාගේ අප්‍රිය අමනාප කෙනාට උදව් කරන්නේ ය කියා වෛර බැඳ ගනියි.
මහණෙනි, මේ වනාහී වෛර බැඳීමට මුල් වෙන කරුණු නවය යි.
සාදු! සාදු!! සාදු!!!
ආඝාතවත්ථු සූත්‍රය නිමා විය.
