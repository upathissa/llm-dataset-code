ඛුද්දක නිකාය
සුත්ත නිපාතෝ
2. තිස්සමෙත්තෙය්‍ය සුත්තං
2. තිස්ස මෙත්තෙය්‍ය නිසා වදාළ දෙසුම
1044.කෝධ සන්තුසිතෝ ලෝකේ(ඉච්චායස්මා තිස්සමෙත්තෙය්‍යෝ)
කස්ස නෝ සන්ති ඉඤ්ජිතා
කෝ උභන්තමභිඤ්ඤාය - මජ්ඣේ මන්තා න ලිප්පති
කං බ්‍රෑසි මහාපුරිසෝති - කෝ ඉධ සිබ්බනී මච්චගා?
(තිස්ස මෙත්තෙය්‍ය)
කවුද මෙ ලොවේ ගත කරන්නේ - සැනසුමේ මුදුනට ගොසින් ?
නැත්තේ කාටද සිතක ඇතිවන - කම්පනේ කිසි අයුරකින් ?
දියුණු කළ නුවණින් ද යුතු වී - අන්ත දෙක හඳුනා හොඳින්
කවුද ඒ මැද නොම ඇලෙන්නේ - නුවණ යොදවා සොඳ ලෙසින් ?
“මහා පුරුෂයාණෝ” කියා - ලොවේ කිව යුතු කාටදෝ?
භව ගමන එක් කරන ආශා - ඉක්ම යන්නේ කවුරුදෝ?

1045.කාමේසු බ්‍රහ්මචරියවා (මෙත්තෙය්‍යාති භගවා)
වීතතණ්හෝ සදා සතෝ
සංඛාය නිබ්බුතෝ භික්ඛු
තස්ස නෝ සන්ති ඉඤ්ජිතා
(භාග්‍යවතුන් වහන්සේ)
කාමයේ ඇති දෝස දකිමින් - උතුම් පිළිවෙත් පුරමිනේ
හිතේ තණ්හා බැහැර කොට හේ - සදා සිහියෙන් වසමිනේ
අවබෝධ කොට දුක ද නුවණින් - නිවී සැනසුන භික්ෂුවක් වෙද
නොවේ ඔහු හට කිසිම විලසින් - හටගන්න කම්පන කිසිත්

1046.සෝ උභන්තමභිඤ්ඤාය - මජ්ඣේ මන්තා න ලිප්පති
තං බ්‍රෑමි මහාපුරිසෝති - සෝධ සිබ්බනි මච්චගාති
සමණ තෙම මේ අන්ත දෙක දැන- දියුණු කළ නුවණින් සදා
ඒ මැද ද නොම ඇලී සිටිමින් - කල් ගෙවයි නුවණින් මෙදා
කියා සිටිනෙමි ඔහුට මේ ලොව - “මහ පුරුෂයාණෝ” කියා
ඉක්ම යයි හේ සදාතනික ව - භව ගමන එක් කරන ආශා !

තිස්සමෙත්තෙය්‍ය සුත්තං දුතියං.
තිස්ස මෙත්තෙය්‍ය නිසා වදාළ දෙසුම මෙහි දෙවැන්න වේ.
සාදු! සාදු!! සාදු!!!
