සංයුත්ත නිකාය
සගාථ වග්ගෝ
2.2.5. චන්දන සුත්තං
2.2.5. චන්දන දිව්‍යපුත්‍රයාට වදාළ දෙසුම
සාවත්ථියං...
සැවැත් නුවර ජේතවනාරාමයේදී .........................
ඒකමන්තං ඨිතෝ ඛෝ චන්‌දනෝ දේවපුත්‌තෝ භගවන්‌තං ගාථාය අජ්‌ඣභාසි.
එකත්පසක සිටි චන්දන දිව්‍යපුත්‍රයා භාග්‍යවතුන් වහන්සේට ගාථාවකින් පැවසුවා.
කෝ සූධ තරතී ඕඝං රත්‌තින්‌දිවමතන්‌දිතෝ
අප්‌පතිට්‌ඨේ අනාලම්‌බේ කෝ ගම්‌භීරේ න සීදතීති
“දිවාරාත්‍රී දෙකේම කම්මැලි නැතුව, මේ සසර සැඩපහර තරණය කරන්නෙ කවුද? පිහිටන්නෙ නැතුව, පාවෙන්නෙ නැතුව, ගැඹුරු සැඩපහරේ ගිලෙන්නෙ නැතුව එතෙර වෙන්නෙ කවුද?”
(භගවා);
(භාග්‍යවතුන් වහන්සේ) :
සබ්‌බදා සීලසම්‌පන්‌නෝ පඤ්‌ඤවා සුසමාහිතෝ
ආරද්‌ධවිරියෝ පහිතත්තෝ ඕඝං තරති දුත්‌තරං
“ඔහු හැමදාම සිල්වත් නම්, ප්‍රඥාවන්ත නම්, සිත එකඟ වෙලා නම්, පටන්ගත් වීරියෙන් යුක්ත නම්, ජීවිතේ දෙවෙනි කොට ධර්මයේ හැසිරෙනවා නම්, තරණය කිරීමට දුෂ්කර වූ මේ සසර සැඩපහරයි ඔහු තරණය කරන්නෙ.
විරතෝ කාමසඤ්‌ඤාය රූපසඤ්ඤෝජනාතිගෝ
නන්‌දිරාගපරික්‌ඛීණෝ සෝ ගම්‌භීරේ න සීදතීති
කාම සඤ්ඤාවෙන් වැළකිලා, රූපයට තියෙන බැඳීමත් ඉක්ම ගිහින්, ආශාවෙන් ඇලෙන ගතිය නැතිකරල දාපු කෙනා, ගැඹුරු සැඩපහරෙ ගිලෙන්නෙ නෑ.”
සාදු! සාදු!! සාදු!!!
