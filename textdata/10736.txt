අංගුත්තර නිකාය
සත්තක නිපාතෝ
7.1.3.8. සේඛ අපරිහානීය සුත්තං
7.1.3.8. හික්මෙන භික්ෂුවගේ නොපිරිහෙන කරුණු ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමේ භික්ඛවේ, ධම්මා සේඛස්ස භික්ඛුනෝ පරිහානාය සංවත්තන්ති. කතමේ සත්ත:
මහණෙනි, නිවන් මග හික්මෙන භික්ෂුවගේ පිරිහීම පිණිස මේ කරුණු සත හේතු වෙයි. ඒ කවර කරුණු සතක් ද යත්;
කම්මාරාමතා, භස්සාරාමතා, නිද්දාරාමතා, සංගණිකාරාමතා, ඉන්ද්‍රියේසු අගුත්තද්වාරතා, භෝජනේ අමත්තඤ්ඤුතා, - සන්ති ඛෝ පන සංඝේ සංඝකරණීයානි, තත්‍ර සේඛෝ භික්ඛු ඉති පටිසඤ්චික්ඛති. “සන්ති ඛෝ පන සංඝේ ථේරා රත්තඤ්ඤෑ චිරපබ්බජිතා භාරවාහිනෝ තේ තේන පඤ්ඤායිස්සන්තී”ති අත්තනා වෝයෝගං ආපජ්ජති.
බාහිර වැඩකටයුතුවලට ඇලීම ය. කථාවෙහි ඇලීම ය. නින්දෙහි ඇලීම ය. පිරිස් සමඟ ඇලීම ය. ඉඳුරන්හි නොවැසූ දොරටු ඇති බව ය. වළඳන ආහාරයෙහි අරුත නොදන්නා බව ය. සංඝයා අතර සංඝයා විසින් කළ යුතු දැ තිබෙයි. එහිලා නිවන් මගෙහි හික්මෙන භික්ෂුව මෙසේ සළකයි. ‘සංඝයා අතර පැවිදි ව බොහෝ රාත්‍රී ගෙවූ, පැවිදි ව බොහෝ කල් ඇති සංඝයාගේ බර උසුලන ස්ථවිර භික්ෂූහු ත් සිටිති නොවැ. ඔවුහු මේ වැඩකටයුතු වලින් ප්‍රකට වෙත් නොවැ’ යි මෙසේ සිතා තමාගේ කටයුතු නොකිරීමට පැමිණෙයි.
ඉමේ ඛෝ භික්ඛවේ, සත්ත ධම්මා සේඛස්ස භික්ඛුනෝ පරිහානාය සංවත්තන්ති.
මහණෙනි, නිවන් මග හික්මෙන භික්ෂුවගේ පිරිහීම පිණිස මේ කරුණු සත හේතු වෙයි.
සත්තිමේ භික්ඛවේ ධම්මා සේඛස්ස භික්ඛුනෝ අපරිහානාය සංවත්තන්ති. කතමේ සත්ත:
මහණෙනි, නිවන් මග හික්මෙන භික්ෂුවගේ නොපිරිහීම පිණිස මේ කරුණු සත හේතු වෙයි. ඒ කවර කරුණු සතක් ද යත්;
න කම්මාරාමතා, න නිද්දාරාමතා, න භස්සාරාමතා, න සංගණිකාරාමතා, ඉන්ද්‍රියේසු ගුත්තද්වාරතා, භෝජනේ මත්තඤ්ඤුතා, - සන්ති ඛෝ පන සංඝේ සංඝකරණීයානි, තත්‍ර සේඛෝ භික්ඛු ඉති පටිසඤ්චික්ඛති: “සන්ති ඛෝ පන සංඝේ ථේරා රත්තඤ්ඤූ චිරපබ්බජිතා භාරවාහිනෝ තේ තේන පඤ්ඤායිස්සන්තී”ති අත්තනා න වෝයෝගං ආපජ්ජති.
බාහිර වැඩකටයුතුවලට නොඇලීම ය. කථාවෙහි නොඇලීම ය. නින්දෙහි නොඇලීම ය. පිරිස් සමඟ නොඇලීම ය. ඉඳුරන්හි වැසූ දොරටු ඇති බව ය. වළඳන ආහාරයෙහි අරුත දන්නා බව ය. සංඝයා අතර සංඝයා විසින් කළ යුතු දැ තිබෙයි. එහිලා නිවන් මගෙහි හික්මෙන භික්ෂුව මෙසේ සළකයි. ‘සංඝයා අතර පැවිදි ව බොහෝ රාත්‍රී ගෙවූ, පැවිදි ව බොහෝ කල් ඇති සංඝයාගේ බර උසුලන ස්ථවිර භික්ෂූහු ත් සිටිති නොවැ. ඔවුහු මේ වැඩකටයුතු වලින් ප්‍රකට වෙත් නොවැ’ යි මෙසේ සිතා තමාගේ කටයුතු නොකිරීමට නොපැමිණෙයි.
ඉමේ ඛෝ භික්ඛවේ, සත්ත ධම්මා සේඛස්ස භික්ඛුනෝ අපරිහානාය සංවත්තන්තීති.
මහණෙනි, නිවන් මග හික්මෙන භික්ෂුවගේ නොපිරිහීම පිණිස මේ කරුණු සත හේතු වෙයි.
සාදු! සාදු!! සාදු!!!
සේඛ අපරිහානීය සූත්‍රය නිමා විය.
