මජ්ඣිම නිකාය
මූල පණ්ණාසකෝ
1.4.9. මහාඅස්සපුර සුත්තං
1.4.9. අස්සපුර නම් කුඩා නගරයේදී වදාළ විස්තරාත්මක දෙසුම
1. ඒවං මේ සුතං: ඒකං සමයං භගවා අංගේසු විහරති අස්සපුරං නාම අංගානං නිගමෝ. තත්‍ර ඛෝ භගවා භික්ඛූ ආමන්තේසි: භික්ඛවෝ’ති. භදන්තේති තේ භික්ඛූ භගවතෝ පච්චස්සෝසුං. භගවා ඒතදවෝච:
මා හට අසන්නට ලැබුනේ මේ විදිහටයි. ඒ දවස්වල භාග්‍යවතුන් වහන්සේ වැඩසිටියේ අංග ජනපදයේ, අංග ජනපදවාසීන්ගේ අස්සපුර කියන කුඩා නගරයේ. එදා භාග්‍යවතුන් වහන්සේ “පින්වත් මහණෙනි” කියල භික්ෂුසංඝයා ඇමතුවා. “පින්වතුන් වහන්ස” කියල ඒ භික්ෂූන් වහන්සේලා භාග්‍යවතුන් වහන්සේට පිළිතුරු දුන්නා. භාග්‍යවතුන් වහන්සේ ඒ මොහොතෙදී තමයි මේ දේශනාව වදාළේ.
2. සමණාති වෝ භික්ඛවේ ජනෝ සඤ්ජානාති. තුම්හේ ච පන කේ තුම්හේති පුට්ඨා සමානා සමණාම්හාති පටිජානාථ. තේසං වෝ භික්ඛවේ ඒවංසමඤ්ඤානං සතං ඒවංපටිඤ්ඤානං සතං “යේ ධම්මා සමණකරණා ච බ්‍රාහ්මණකරණා ච තේ ධම්මේ සමාදාය වත්තිස්සාම. ඒවං නෝ අම්හාකං සමඤ්ඤා ච අයං සච්චා භවිස්සති පටිඤ්ඤා ච භූතා. යේසඤ්ච මයං චීවරපිණ්ඩපාතසේනාසනගිලානපච්චයභේසජ්ජපරික්ඛාරං පරිභුඤ්ජාම, තේසං තේ කාරා අම්හේසු මහප්ඵලා භවිස්සන්ති මහානිසංසා. අම්හාකඤ්චේවායං පබ්බජ්ජා අවඤ්ඣා භවිස්සති සඵලා සඋද්‍රයාති” ඒවං හි වෝ භික්ඛවේ සික්ඛිතබ්බං.
පින්වත් මහණෙනි, මහජනතාව ඔබව හඳුනන්නෙ ශ්‍රමණයන් හැටියටයි. ඔබත් කවුද කියල ඇහුවා ම උත්තර දෙන්නෙ ‘අපි ශ්‍රමණයො’ කියලයි. ඔය විදිහට ශ්‍රමණ නාමයෙන් හඳුන්වන, ශ්‍රමණ බව පවසන ඔබ මෙහෙම හිතන්න ඕන. ‘ශ්‍රමණ බවට පත්වෙන, බ්‍රාහ්මණ බවට පත්වෙන ගුණ ධර්ම තියෙනවා. අපි ඒ ගුණ ධර්ම ඇතුව ඉන්නවා. එතකොට අපට ‘ශ්‍රමණයන්’ කියල කීමත් ඇත්තක් වෙනවා. ශ්‍රමණයන් බවට අපි කරන ප්‍රකාශයත් ඇත්තක් වෙනවා. ඒ වගේම අපි යමෙකු ගේ සිවුරු, පිණ්ඩපාත, සේනාසන, බෙහෙත් පිරිකර වළඳනවා නම්, අප කෙරෙහි ඒ කරන පුද පූජාවල් මහත්ඵල, මහානිසංස වෙනවා. අපේ මහණකමත් වඳ රහිත වෙනවා. ඵල සහිත වෙනවා. දියුණුවට පත්වෙනවා’ කියල, ඔන්න ඔය විදිහටයි පින්වත් මහණෙනි, හික්මිය යුත්තේ.
3. කතමේ ච භික්ඛවේ ධම්මා සමණකරණා ච බ්‍රාහ්මණකරණා ච?
පින්වත් මහණෙනි, ශ්‍රමණ බව ඇතිකරන, බ්‍රාහ්මණ බව ඇතිකරන ගුණ ධර්ම මොනවාද?
4. හිරොත්තප්පේන සමන්නාගතා භවිස්සාමාති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ‘පවට ලැජ්ජාවත්, භයත් යන දෙකින් යුක්ත වෙනවා’ කියල ඔබ හික්මිය යුතුයි.
5. සියා ඛෝ පන භික්ඛවේ තුම්හාකං ඒවමස්ස: හිරොත්තප්පේනම්හා සමන්නාගතා. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
එතකොට පින්වත් මහණෙනි, ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා භයෙන් යුතුව ඉන්නවා. අපට ඔය ඇති. ඔය ටික කර ගත්තහම මදෑ. මහණකමේ ඵලයත් ලබාගත්තා නෙව. අපට ඉතින් ඔයිට වඩා දෙයක් කරන්නත් නැහැ නෙව’ කියල සෑහීමට පත්වෙනවාද?
6. ආරෝචයාමි වෝ භික්ඛවේ, පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? ‘පරිසුද්ධෝ නෝ කායසමාචාරෝ භවිස්සති උත්තානෝ විවටෝ න ච ඡිද්දවා සංවුතෝ ච. තාය ච පන පරිසුද්ධකායසමාචාරතාය නේවත්තානුක්කංසිස්සාම, න පරං වම්භිස්සාමා’ති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණු වෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? ‘අපි පිරිසිදු කායික හැසිරීම්වලින් යුක්ත වෙනවා. පැහැදිලි හැසිරීම්වලින් යුක්ත වෙනවා. විවෘත වෙනවා. අඩුපාඩු නැතුව ඉන්නවා. සංවරව ඉන්නවා. එහෙම පිරිසිදු කායික හැසිරීම් වලින් යුක්තව ඉඳීම නිසා, තමාව හුවා දක්වන්නෙ නෑ. අනුන්ව හෙළා දකින්නෙත් නෑ’ කියල පින්වත් මහණෙනි, ඔබ මේ විදිහට හික්මිය යුතුයි.
7. සියා ඛෝ පන භික්ඛවේ තුම්හාකං ඒවමස්ස: හිරොත්තප්පේනම්හා සමන්නාගතා, පරිසුද්ධෝ නෝ කායසමාචාරෝ. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ. නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
පින්වත් මහණෙනි, ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා භයෙන් යුතුව ඉන්නවා. අපගේ කායික පැවැත්මත් පිරිසිදුයි. අපට ඔය ඇති. ඔය ටික කරගත්තා ම මදෑ. මේකත් මහණකමෙන් ලබාගත්තු ඵලයක් නෙව. අපට ඉතින් ඔයිට වඩා දෙයක් කරන්නත් නැහැ නෙව’ කියල සෑහීමකට පත්වෙනවාද?
8. ආරෝචයාමි වෝ භික්ඛවේ, පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? ‘පරිසුද්ධෝ නෝ වචීසමාචාරෝ භවිස්සති උත්තානෝ විවටෝ න ච ඡිද්දවා සංවුතෝ ච. තාය ච පන පරිසුද්ධවචීසමාචාරතාය නේවත්තානුක්කංසිස්සාම න පරං වම්භිස්සාමා’ති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණු වෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? ‘අපි පිරිසිදු වචන කතා බහෙන් යුක්ත වෙනවා. යහපත් වචන කතා කරනවා. විවෘත වෙනවා. අඩුපාඩු නැතිව ඉන්නවා. සංවරව ඉන්නවා. පිරිසිදු වචන කතාබහ නිසා තමාව හුවා දක්වන්නෙත් නෑ. අනුන්ව හෙළා දකින්නෙත් නෑ’ කියල පින්වත් මහණෙනි ඔබ මේ විදිහට හික්මිය යුතුයි.
9. සියා ඛෝ පන භික්ඛවේ තුම්හාකං ඒවමස්ස: හිරොත්තප්පේනම්හා සමන්නාගතා, පරිසුද්ධෝ නෝ කායසමාචාරෝ, පරිසුද්ධෝ වචීසමාචාරෝ. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ. නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
පින්වත් මහණෙනි, ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා භයෙන් යුතුව ඉන්නවා. ඒ වගේම අපගේ කායික පැවැත්මත් පිරිසිදුයි. අපේ කතාබහත් පිරිසිදුයි. අපට ඔය ඇති. ඔය ටික කරගත්තා ම මදෑ. මේකත් මහණකමෙන් ලබාගත්තු ඵලයක් නෙව. අපට ඉතින් ඔයිට වඩා දෙයක් කරන්නත් නැහැ නෙව’ කියල සෑහීමකට පත්වෙනවාද?
10. ආරෝචයාමි වෝ භික්ඛවේ, පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? ‘පරිසුද්ධෝ නෝ මනෝසමාචාරෝ භවිස්සති උත්තානෝ විවටෝ න ච ඡිද්දවා සංවුතෝ ච තාය ච පන පරිසුද්ධමනෝසමාචාරතාය නේවත්තානුක්කංසිස්සාම, න පරං වම්භිස්සාමා’ති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණු වෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? ‘අපි පිරිසිදු සිතුවිලිවලින් යුක්ත වෙනවා. පැහැදිලි සිතුවිලිවලින් යුක්ත වෙනවා. විවෘත වෙනවා. අඩු පාඩු නැතුව ඉන්නවා. සංවරව ඉන්නවා. එහෙම පිරිසිදු සිතුවිලි වලින් යුක්ත වීම නිසා, තමාව හුවා දක්වන්නෙ නෑ. අනුන්ව හෙළා දකින්නෙත් නෑ’ කියල පින්වත් මහණෙනි, ඔබ මේ විදිහට හික්මිය යුතුයි.
11. සියා ඛෝ පන භික්ඛවේ තුම්හාකං ඒවමස්ස: හිරොත්තප්පේනම්හා සමන්නාගතා, පරිසුද්ධෝ නෝ කායසමාචාරෝ, පරිසුද්ධෝ වචීසමාචාරෝ, පරිසුද්ධෝ මනෝසමාචාරෝ. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ. නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
පින්වත් මහණෙනි, ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා භයෙන් යුක්තව ඉන්නවා. අපගේ කායික පැවැත්මත් පිරිසිදුයි. අපේ කතාබහත් පිරිසිදුයි. අපේ අදහසුත් පිරිසිදුයි. අපට ඔය ඇති. ඔය ටික කරගත්තාම මදෑ. මේකත් මහණකමෙන් ලබාගත්තු ඵලයක් නෙව. අපට ඉතින් ඔයිට වඩා දෙයක් කරන්නත් නැහැ නෙව’ කියල සෑහීමකට පත්වෙනවාද?
12. ආරෝචයාමි වෝ භික්ඛවේ, පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? ‘පරිසුද්ධෝ නෝ ආජීවෝ භවිස්සති උත්තානෝ විවටෝ න ච ඡිද්දවා සංවුතෝ ච. තාය ච පන පරිසුද්ධාජීවතාය නේවත්තානුක්කංසිස්සාම, න පරං වම්භිස්සාමා’ති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණුවෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? ‘අපි පිරිසිදු ජීවිත පැවැත්මෙන් යුක්ත වෙනවා. පැහැදිලි දිවි පැවැත්මෙන් යුක්ත වෙනවා. විවෘත වෙනවා. අඩු පාඩු නැතුව ඉන්නවා. සංවරව ඉන්නවා. ඒ පිරිසිදු ජීවිත පැවැත්ම නිසා තමාව හුවා දක්වන්නෙ නෑ. අනුන්ව හෙළා දකින්නෙත් නෑ’ කියල පින්වත් මහණෙනි, ඔබ මේ විදිහට හික්මිය යුතුයි.
13. සියා ඛෝ පන භික්ඛවේ තුම්හාකං ඒවමස්ස: හිරොත්තප්පේනම්හා සමන්නාගතා, පරිසුද්ධෝ නෝ කායසමාචාරෝ, පරිසුද්ධෝ වචීසමාචාරෝ, පරිසුද්ධෝ මනෝසමාචාරෝ, පරිසුද්ධෝ ආජීවෝ. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ. නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
පින්වත් මහණෙනි, එතකොට ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා භය ඇතිව ඉන්නවා. අපේ කායික පැවැත්මත් පිරිසිදුයි. අපේ කතා බහත් පිරිසිදුයි. අපේ සිතුවිලිත් පිරිසිදුයි. අපේ ජීවිත පැවැත්මත් පිරිසිදුයි. අපට ඔය ඇති. ඔය ටික කරගත්තා ම මදෑ. මේකත් මහණකමෙන් ලබාගත්තු ඵලයක් නෙව. අපට ඉතින් ඔයිට වඩා දෙයක් කරන්නත් නැහැ නෙව’ කියල සෑහීමකට පත්වෙනවාද?
14. ආරෝචයාමි වෝ භික්ඛවේ, පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? ‘ඉන්ද්‍රියේසු ගුත්තද්වාරා භවිස්සාම: චක්ඛුනා රූපං දිස්වා න නිමිත්තග්ගාහී නානුබ්‍යඤ්ජනග්ගාහී. යත්වාධිකරණමේනං චක්ඛුන්ද්‍රියං අසංවුතං විහරන්තං අභිජ්ඣාදෝමනස්සා පාපකා අකුසලා ධම්මා අන්වාස්සවෙය්‍යුං, තස්ස සංවරාය පටිපජ්ජිස්සාම, රක්ඛිස්සාම චක්ඛුන්ද්‍රියං, චක්ඛුන්ද්‍රියේ සංවරං ආපජ්ජිස්සාම. සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හාය රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය න නිමිත්තග්ගාහී නානුබ්‍යඤ්ජනග්ගාහී. යත්වාධිකරණමේනං මනින්ද්‍රියං අසංවුතං විහරන්තං අභිජ්ඣාදෝමනස්සා පාපකා අකුසලා ධම්මා අන්වාස්සවෙය්‍යුං, තස්ස සංවරාය පටිපජ්ජිස්සාම, රක්ඛිස්සාම මනින්ද්‍රියං, මනින්ද්‍රියේ සංවරං ආපජ්ජිස්සාමා’ති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණු වෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? ‘අපි ඉන්ද්‍රිය සංවර කරගෙන ඉන්නවා. ඇහෙන් රූප දැකල නිමිති සටහන් ගන්නෙ නෑ. කුඩා සටහනක් වත් ගන්නෙ නෑ. ඇස අසංවර කරගෙන ඉන්න කොට, ඇලීම් ගැටීම් ආදී අකුසල් හටඅරගෙන ප්‍රශ්න ඇතිවෙනවා නම්, ඒ ඇස සංවර කරගන්න පිළිපදිනවා. ඇස රැකගන්නවා. ඇසේ සංවර බවට පත්වෙනවා. කනෙන් ශබ්දයක් අහලා ....(පෙ).... නාසයෙන් ගඳ-සුවඳ ආඝ්‍රාණය කරලා ....(පෙ).... දිවෙන් රස දැනගෙන ....(පෙ).... කයෙන් පහස ලබලා ....(පෙ).... මනසින් අරමුණු දැනගෙන නිමිති සටහන් ගන්නෙ නෑ. කුඩා සටහනක් වත් ගන්නෙ නෑ. මනස අසංවර කරගෙන ඉන්නකොට ඇලීම්, ගැටීම් ආදී පාපී අකුසල් ඇතිවෙලා අවුල් හැදෙන නිසා, අන්න ඒ මනස සංවර කරන්ට පිළිපදිනවා. මනස රැකගන්නවා. මනසේ සංවරයට පත්වෙනවා’ කියල පින්වත් මහණෙනි, ඔබ මේ විදිහට හික්මිය යුතුයි.
15. සියා ඛෝ පන භික්ඛවේ තුම්හාකං ඒවමස්ස: හිරොත්තප්පේනම්හා සමන්නාගතා, පරිසුද්ධෝ නෝ කායසමාචාරෝ, පරිසුද්ධෝ වචීසමාචාරෝ, පරිසුද්ධෝ මනෝසමාචාරෝ, පරිසුද්ධෝ ආජීවෝ. ඉන්ද්‍රියේසුම්හා ගුත්තද්වාරා. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ, නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
එතකොට පින්වත් මහණෙනි, ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා භයෙන් යුතුව ඉන්නවා. පිරිසිදු කායික හැසිරීම්වලින් යුක්තව ඉන්නවා. පිරිසිදු කතා බහෙන් යුක්තව ඉන්නවා. පිරිසිදු සිතුවිලි වලින් යුක්තව ඉන්නවා. පිරිසිදු ජීවිතයක් ගෙවනවා. ඉන්ද්‍රියයන් පවා සංවර කරගෙන ඉන්නවා. අපට ඔය ඇති. ඔය ටික කරගත්තා ම මදෑ. මහණකමේ ඵලයක් ලබාගත්තා නෙව. අපට ඉතින් ඔයිට වඩා දෙයක් කරන්නත් නැහැ නෙව’ කියල සෑහීමකට පත්වෙනවාද?
16. ආරෝචයාමි වෝ භික්ඛවේ, පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? ‘භෝජනේ මත්තඤ්ඤුනෝ භවිස්සාම. පටිසංඛා යෝනිසෝ ආහාරං ආහරිස්සාම: ‘නේව දවාය න මදාය න මණ්ඩනාය න විභූසනාය, යාවදේව ඉමස්ස කායස්ස ඨිතියා යාපනාය විහිංසූපරතියා බ්‍රහ්මචරියානුග්ගහාය. ‘ඉති පුරාණඤ්ච වේදනං පටිහංඛාමි නවඤ්ච වේදනං න උප්පාදෙස්සාමි. යාත්‍රා ච නෝ භවිස්සති අනවජ්ජතා ච ඵාසු විහාරෝචා’ති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණු වෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? ‘අපි අවබෝධයෙන් යුතුව ම දානෙ වළඳනවා. නුවණින් සලකාගෙන ම ආහාර ගන්නවා. ඒ කියන්නෙ මේ ආහාර ගන්නෙ ශරීර ශක්තිය දියුණු කරගන්න නොවෙයි. සෙල්ලම් කරන්න නොවෙයි. ඇඟපත ලස්සන කරගන්න නොවෙයි. අඩු තැන් පුරෝගෙන සැරසෙන්න නොවෙයි. මේ කය පවත්වාගන්න විතරයි. ජීවත් වෙන්න විතරයි. වෙහෙස සංසිඳවාගන්න විතරයි. නිවන් මගට අනුග්‍රහ පිණිස විතරයි. ඔය විදිහට මං කලින් හටගත් බඩගිනි වේදනා නැතිකරල දානවා. අලුතින් බඩගිනි වේදනා උපදවන්නෙ නෑ. නිවැරදි ජීවිතයත්, පහසුවෙන් කල් ගතකිරීමත් ඇති කරගන්නවා’ කියල. පින්වත් මහණෙනි, ඔය විදිහට ඔබ හික්මිය යුතුයි.
17. සියා ඛෝ පන භික්ඛවේ තුම්හාකං ඒවමස්ස: හිරොත්තප්පේනම්හා සමන්නාගතා, පරිසුද්ධෝ නෝ කායසමාචාරෝ, පරිසුද්ධෝ වචීසමාචාරෝ, පරිසුද්ධෝ මනෝසමාචාරෝ, පරිසුද්ධෝ ආජීවෝ, ඉන්ද්‍රියේසුම්හා ගුත්තද්වාරා, භෝජනේ මත්තඤ්ඤුනෝ. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
පින්වත් මහණෙනි, ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා භයෙන් යුතුව ඉන්නවා. අපේ කායික පැවැත්මත් පිරිසිදුයි. අපේ කතා බහත් පිරිසිදුයි. අපේ සිතුවිලිත් පිරිසිදුයි. අපේ ජීවිත පැවැත්මත් පිරිසිදුයි. ඉන්ද්‍රියයන් පවා සංවර කරගෙන ඉන්නෙ. අවබෝධයෙන් ම යි දානෙ ගන්නෙත්. ඉතින් අපට ඔය ඇති. ඔය ටික කරගත්තාම මදෑ. මේකත් මහණකමෙන් ලබාගත්තු ඵලයක් නෙව. අපට ඉතින් ඔයිට වඩා දෙයක් කරන්නත් නෑ නෙව’ කියල සෑහීමකට පත්වෙනවා ද?
18. ආරෝචයාමි වෝ භික්ඛවේ පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? ‘ජාගරියං අනුයුත්තා භවිස්සාම: දිවසං චංකමේන නිසජ්ජාය ආවරණීයේහි ධම්මේහි චිත්තං පරිසෝධෙස්සාම, රත්තියා පඨමං යාමං චංකමේන නිසජ්ජාය ආවරණීයේහි ධම්මේහි චිත්තං පරිසෝධෙස්සාම, රත්තියා මජ්ක්‍ධිමං යාමං දක්ඛිණේන පස්සේන සීහසෙය්‍යං කප්පෙස්සාම පාදේ පාදං අච්චාධාය සතා සම්පජානා උට්ඨානසඤ්ඤං මනසිකරිත්වා, රත්තියා පච්ඡිමං යාමං පච්චුට්ඨාය චංකමේන නිසජ්ජාය ආවරණීයේහි ධම්මේහි චිත්තං පරිසෝධෙස්සාමාති, ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණු වෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? ‘අපි නිදි වරාගෙන භාවනා කරන්න ඕන. දවල් කාලෙ සක්මන් භාවනාවෙනුත්, වාඩිවෙලා කරන භාවනාවෙනුත් නීවරණයන්ගෙන් සිත පිරිසිදු කරන්න ඕන. රාත්‍රි කාලෙ පළවෙනි යාමය ඉක්ම යන කල් සක්මන් භාවනාවෙනුත්, වාඩිවෙලා කරන භාවනාවෙනුත්, නීවරණයන්ගෙන් සිත පිරිසිදු කරගන්න ඕන. මධ්‍යම රාත්‍රියේදී දකුණු පැත්තට හැරිල දකුණු පය මත වම් පය ටිකක් පස්සට තබාගෙන සිහි නුවණින් යුතුව සිංහ සෙය්‍යාවෙන් සැතපෙනවා. එතකොට සැතපෙන්නෙ පාන්දර නැගිටිනවා කියල හිතලා. ඉතින් පාන්දර ජාමෙට නැගිටලා සක්මන් භාවනාවෙනුත්, වාඩිවෙලා කරන භාවනාවෙනුත්, නීවරණයන්ගෙන් සිත පිරිසිදු කරගන්න ඕන’ කියල පින්වත් මහණෙනි, ඔබ ඔය විදිහට හික්මිය යුතුයි.
19. සියා ඛෝ පන භික්ඛවේ, තුම්හාකං ඒවමස්ස: හිරොත්තප්පේනම්හා සමන්නාගතා, පරිසුද්ධෝ නෝ කායසමාචාරෝ, පරිසුද්ධෝ වචීසමාචාරෝ, පරිසුද්ධෝ මනෝසමාචාරෝ, පරිසුද්ධෝ ආජීවෝ, ඉන්ද්‍රියේසුම්හා ගුත්තද්වාරා, භෝජනේ මත්තඤ්ඤුනෝ, ජාගරියං අනුයුත්තා. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ. නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
පින්වත් මහණෙනි, එතකොට ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා භය ඇතිව ඉන්නවා. අපේ කායික පැවැත්මත් පිරිසිදුයි. අපේ කතාබහත් පිරිසිදුයි. අපේ සිතුවිලිත් පිරිසිදුයි. අපේ ජීවිත පැවැත්මත් පිරිසිදුයි. ඉන්ද්‍රියයන් පවා සංවර කරගෙනයි ඉන්නෙ. අවබෝධයෙන් ම යි දානෙ වළඳන්නෙ. නිදි වරාගෙන බණ භාවනාත් කරනවා. ඉතින් අපට ඔය ඇති. ඔය ටික කරගත්තාම මදෑ. මේකත් මහණකමෙන් ලබාගත්තු ඵලයක් නෙව. අපට ඉතින් ඔයිට වඩා දෙයක් කරගන්නත් නැහැ නෙව’ කියල සෑහීමකට පත් වෙනවාද?
20. ආරෝචයාමි වෝ භික්ඛවේ, පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? සතිසම්පජඤ්ඤේන සමන්නාගතා භවිස්සාම: අභික්කන්තේ පටික්කන්තේ සම්පජානකාරී, ආලෝකිතේ විලෝකිතේ සම්පජානකාරී, සමිඤ්ජිතේ පසාරිතේ සම්පජානකාරී, සංඝාටිපත්තචීවරධාරණේ සම්පජානකාරී, අසිතේ පීතේ ඛායිතේ සායිතේ සම්පජානකාරී, උච්චාරපස්සාවකම්මේ සම්පජානකාරී, ගතේ ඨිතේ නිසින්නේ සුත්තේ ජාගරිතේ භාසිතේ තුණ්හීභාවේ සම්පජානකාරීති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණු වෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? ‘අපි හොඳ සිහි නුවණින් යුක්ත වෙන්න ඕන. ඉස්සරහට යන කොට, ආපස්සට එන කොට හොඳ සිහි කල්පනාවෙන් ම යි කරන්න ඕන. ඉස්සරහ බලන කොට, වටපිට බලන කොට හොඳ කල්පනාවෙන් ම යි කරන්න ඕන. අත් පා හකුලන කොට, දිගහරින කොට හොඳ කල්පනාවෙන් ම යි කරන්න ඕන. දෙපොට සිවුරු, පාත්‍ර සිවුරු දරන කොට, හොඳ කල්පනාවෙන් ම යි කරන්න ඕන. දන්පැන් වළඳන කොට, සපා වළඳන කොට හොඳ කල්පනාවෙන් ම යි කරන්න ඕන. වැසිකිළි කැසිකිළි කිස කරන කොට, හොඳ කල්පනාවෙන් ම යි කරන්න ඕන. යනකොට, ඉන්නකොට, හිඳිනකොට, නිදනකොට, නිදිවරන කොට, කතා බස් කරන කොට, නිහඬව ඉන්න කොට හොඳ කල්පනාවෙන් ම යි කරන්න ඕන’ කියල. පින්වත් මහණෙනි, ඔන්න ඔය විදිහටයි ඔබ හික්මිය යුත්තේ.
21. සියා ඛෝ පන භික්ඛවේ තුම්හාකං ඒවමස්ස: හිරොත්තප්පේනම්හා සමන්නාගතා, පරිසුද්ධෝ නෝ කායසමාචාරෝ, පරිසුද්ධෝ වචීසමාචාරෝ, පරිසුද්ධෝ මනෝසමාචාරෝ, පරිසුද්ධෝ ආජීවෝ, ඉන්ද්‍රියේසුම්හා ගුත්තද්වාරා, භෝජනේ මත්තඤ්ඤුනෝ, ජාගරියං අනුයුත්තා, සතිසම්පජඤ්ඤේන සමන්නාගතා. අලමෙත්තාවතා, කතමෙත්තාවතා. අනුප්පත්තෝ නෝ සාමඤ්ඤත්ථෝ. නත්ථි නෝ කිඤ්චි උත්තරිං කරණීයන්ති තාවතකේනේව තුට්ඨිං ආපජ්ජෙය්‍යාථ.
පින්වත් මහණෙනි, එතකොට ඔබට මෙහෙම හිතෙන්න පුළුවනි. ‘අපි දැන් පවට ලැජ්ජා, භය ඇතිව ඉන්නවා. අපේ කායික පැවැත්මත් පිරිසිදුයි. අපේ කතා බහත් පිරිසිදුයි. අපේ අදහසුත් පිරිසිදුයි. අපේ ජීවිත පැවැත්මත් පිරිසිදුයි. ඉන්ද්‍රියයන් පවා සංවර කරගෙනයි ඉන්නෙ. අවබෝධයෙන් ම යි දානෙ වළඳන්නෙ. නිදිවරාගෙන භාවනාත් කරනවා. සිහි නුවණිනුත් යුක්ත වුණා නෙව. ඉතින් අපට ඔය ඇති. ඔය ටික කරගත්තා ම මදෑ. මේකත් මහණකමෙන් ලබාගත්ත ඵලයක් නෙව. අපට ඉතින් ඔයිට වඩා දෙයක් කරගන්න නැහැ නෙව’ කියල සෑහීමකට පත්වෙනවාද?
22. ආරෝචයාමි වෝ භික්ඛවේ, පටිවේදයාමි වෝ භික්ඛවේ: මා වෝ සාමඤ්ඤත්ථිකානං සතං සාමඤ්ඤත්ථෝ පරිහායි සති උත්තරිං කරණීයේ. කිඤ්ච භික්ඛවේ උත්තරිං කරණීයං? ඉධ භික්ඛවේ භික්ඛු විවිත්තං සේනාසනං භජති: අරඤ්ඤං රුක්ඛමූලං පබ්බතං කන්දරං ගිරිගුහං සුසානං වනපත්ථං අබ්භෝකාසං පලාලපුඤ්ජං. සෝ පච්ඡාභත්තං පිණ්ඩපාතපටික්කන්තෝ නිසීදති පල්ලංකං ආභුජිත්වා, උජුං කායං පණිධාය, පරිමුඛං සතිං උපට්ඨපෙත්වා. සෝ අභිජ්ඣං ලෝකේ පහාය විගතාභිජ්ඣනේ චේතසා විහරති. අභිජ්ඣාය චිත්තං පරිසෝධේති. බ්‍යාපාදපදෝසං පහාය අබ්‍යාපන්නචිත්තෝ විහරති සබ්බපාණභූතහිතානුකම්පී. බ්‍යාපාදපදෝසා චිත්තං පරිසෝධේති. ථීනමිද්ධං පහාය විගතථීනමිද්ධෝ විහරති ආලෝකසඤ්ඤී සතෝ සම්පජානෝ. ථීනමිද්ධා චිත්තං පරිසෝධේති. උද්ධච්චකුක්කුච්චං පහාය අනුද්ධතෝ විහරති අජ්ඣත්තං වූපසන්තචිත්තෝ. උද්ධච්චකුක්කුච්චා චිත්තං පරිසෝධේති. විචිකිච්ඡං පහාය තිණ්ණවිචිකිච්ඡෝ විහරති අකථංකථී කුසලේසු ධම්මේසු. විචිකිච්ඡාය චිත්තං පරිසෝධේති.
පින්වත් මහණෙනි, ඔබට මේ කාරණය සැළකොට කියමි. පින්වත් මහණෙනි, ඔබට මේ කාරණය තවදුරටත් ඉස්මතු කොට කියමි. මහණකම දියුණු වෙන උතුම් කටයුතු ඉදිරියට තිබෙද්දී, ඔබේ ශ්‍රමණ ජීවිතයේ දියුණුව ඔච්චරකින් ඉවර කරගන්න එපා! පින්වත් මහණෙනි, ශ්‍රමණ ජීවිතේ දියුණු කරගන්න තියෙන තව දේවල් මොනවාද? පින්වත් මහණෙනි, භික්ෂුව හුදෙකලා වන සෙනසුන් ඇසුරු කරනවා. ඒ කියන්නෙ අරණ්‍ය, රුක් සෙවණ, කඳු, දිය ඇලි, ගල් ලෙන්, සොහොන් පිටි, වනගැබ, එළිමහන, පිදුරු ගෙවල් ආදියයි. ඒ භික්ෂුව පිණ්ඩපාතෙ කරගෙන දානෙ ටික වළඳලා පළඟක් බැඳගෙන වාඩි වෙනවා. කය සෘජු කරගන්නවා. භාවනා අරමුණේ සිහිය පිහිටුවා ගන්නවා. ඔහු මේ ජීවිතේ නම් වූ ලෝකය ගැන ඇති ඇල්ම දුරු කරලා, ඇලීම් රහිත සිතින් වාසය කරනවා. ආශාව බැහැර කරමින් සිත පිරිසිදු කරනවා. තරහ අත්හරිනවා. තරහ රහිත සිතින් වාසය කරනවා. සියලු සත්වයන් කෙරෙහි හිතානුකම්පී වෙනවා. තරහෙන් සිත වළක්වා පිරිසිදු කරනවා. ථීනමිද්ධය අත්හරිනවා. ථීනමිද්ධයෙන් තොරව ඉන්නවා. හොඳ සිහි නුවණින් යුක්තව ආලෝක සඤ්ඤාවෙන් ඉන්නවා. ථීනමිද්ධය කෙරෙන් සිත පිරිසිදු කරනවා. උද්ධච්ච කුක්කුච්චය අත්හරිනවා. කැළඹීම් රහිතව ඉන්නවා. තමා තුළ සිත සංසිඳවා ගන්නවා. උද්ධච්ච කුක්කුච්චය කෙරෙන් සිත නිදහස් කරගන්නවා. විචිකිච්ඡාව අත්හරිනවා. විචිකිච්ඡාවෙන් එතෙර වෙනවා. කුසල් දහම් ගැන සැක රහිත වෙනවා. සැකය කෙරෙන් සිත පිරිසිදු කරනවා’.
23. සෙය්‍යථාපි භික්ඛවේ පුරිසෝ ඉණං ආදාය කම්මන්තේ පයෝජෙය්‍ය, තස්ස තේ කම්මන්තා සමිජ්ඣෙය්‍යුං, සෝ යානි ච පෝරාණානි ඉණමූලානි තානි ච බ්‍යන්තීකරෙය්‍ය, සියා චස්ස උත්තරිං අවසිට්ඨං දාරාභරණාය, තස්ස ඒවමස්ස: “අහං ඛෝ පුබ්බේ ඉණං ආදාය කම්මන්තේ පයෝජේසිං. තස්ස මේ කම්මන්තා සමිජ්ක්‍ධිංසු. සෝ අහං යානි ච පෝරාණානි ඉණමූලානි, තානි ච බ්‍යන්තී අකාසිං. අත්ථි ච මේ උත්තරිං අවසිට්ඨං දාරාභාරණායා”ති. සෝ තතෝනිදානං ලභේථ පාමුජ්ජං, අධිගච්ඡෙය්‍ය සෝමනස්සං.
පින්වත් මහණෙනි, ඒක මේ වගේ දෙයක්. ඔන්න කවුරු හරි ණයක් ගන්නවා. ඒ ණය මුදලින් ව්‍යාපාරයක් පටන් ගන්නවා. ඔහුගේ ඒ ව්‍යාපාරය සාර්ථක වෙනවා. ඉතින් ඔහු ඒ ආදායමෙන් කලින් ගත්තු ණය මුදල ගෙවල දානවා. ඔහුට අඹුදරුවන් පෝෂණය කිරීම සඳහා තව මුදලුත් ඉතුරු වෙනවා. එතකොට ඔහුට මෙහෙම හිතෙනවා. ‘මං ඉස්සර ණය ගත්තා. ව්‍යාපාරවල යෙදෙව්වා. ඒ ව්‍යාපාර සාර්ථක වුනා. ඒ ආදායමෙන් කලින් ගත්තු ණය මුදල ගෙව්වා. දැන් මට අඹුදරුවන්ට සලකන්නත් ආදායම් තියෙනවා’ කියලා. එතකොට ඒ කාරණේ මුල් කරගෙන ඔහුගේ සිත පිනා යනවා. මහා සතුටක් ඇතිවෙනවා.
24. සෙය්‍යථාපි භික්ඛවේ පුරිසෝ ආබාධිකෝ අස්ස දුක්ඛිතෝ බාළ්හගිලානෝ, භත්තඤ්චස්ස නච්ඡාදෙය්‍ය, න චස්ස කායේ බලමත්තා, සෝ අපරේන සමයේන තම්හා ආබාධා මුච්චෙය්‍ය, භත්තඤ්චස්ස ඡාදෙය්‍ය, සියා චස්ස කායේ බලමත්තා, තස්ස ඒවමස්ස: “අහං ඛෝ පුබ්බේ ආබාධිකෝ අහෝසිං දුක්ඛිතෝ බාළ්හගිලානෝ. භත්තඤ්ච මේ නච්ඡාදේසි. න ච මේ ආසි කායේ බලමත්තා. සොම්හි ඒතරහි තම්හා ආබාධා මුත්තෝ භත්තඤ්ච මේ ඡාදේති. අත්ථි ච මේ කායේ බලමත්තාති”. සෝ තතෝනිදානං ලභේථ පාමුජ්ජං, අධිගච්ඡෙය්‍ය සෝමනස්සං.
පින්වත් මහණෙනි, ඕක මේ වගේ දෙයක්. ඔන්න ලෙඩ වෙච්ච පුද්ගලයෙක් ඉන්නවා. එයා ලෙඩ වෙලා අසාධ්‍ය වෙලා ඉන්නෙ. මොකවත් කන්න බොන්නත් බෑ. ඇඟේ පතේ කිසි හයියකුත් නෑ. ඔහොම ඉඳල පස්සෙ කාලෙක, ඒ ලෙඩේ සනීප වෙනවා. කන්න බොන්න පුළුවන් වෙනවා. ඇඟේ පතේ හයි හත්තිය ඇතිවෙනවා. එතකොට ඔහුට මෙහෙම හිතෙනවා. ‘මං ඉස්සර ලෙඩ වෙලා, දුකට පත්වෙලා, අසාධ්‍ය වෙලා හිටියා. ඒ කාලෙ මට කෑම බීම අප්පිරියයි. ඇඟේ පතේ කිසි හයියක් තිබුනෙ නෑ. නමුත් දැන් මට ඒ ලෙඩේ සනීපයි. හොඳට බත් කන්නත් පුළුවනි. ඇඟේ පතේ දැන් හයිය තියෙනවා’ කියල. එතකොට ඔහුට ඒ ගැන හිතන කොට හිත පිනා යනවා. මහත් සතුටක් ඇතිවෙනවා.
25. සෙය්‍යථාපි භික්ඛවේ පුරිසෝ බන්ධනාගාරේ බද්ධෝ අස්ස, සෝ අපරේන සමයේන තම්හා බන්ධනා මුච්චෙය්‍ය සොත්ථිනා අබ්‍යයේන, න චස්ස කිඤ්චි භෝගානං වයෝ, තස්ස ඒවමස්ස: “අහං ඛෝ පුබ්බේ බන්ධනාගාරේ බද්ධෝ අහෝසිං. සොම්හි ඒතරහිතම්හා බන්ධනා මුත්තෝ සොත්ථිනා අබ්‍යයේන. නත්ථි ච මේ කෝචි භෝගානං වයෝ”ති. සෝ තතෝනිදානං ලභේථ පාමුජ්ජං, අධිගච්ඡෙය්‍ය සෝමනස්සං.
පින්වත් මහණෙනි, ඕක මේ වගේ දෙයක්. ඔන්න එක පුද්ගලයෙක් හිරේ විලංගුවෙ වැටෙනවා. එයා පස්සෙ කාලෙ සුවසේ ම ඒ හිරෙන් නිදහස් වෙනවා. ඔහුගේ සැප සම්පත් නැති වුනෙත් නෑ. එතකොට ඔහුට මෙහෙම හිතෙනවා. ‘මං හිරේ විලංගුවෙ වැටිල හිටියේ. නමුත් දැන් මං සුවසේ ඒකෙන් නිදහස් වුනා. මගේ සම්පත් මොකුත් නැතිවෙලත් නෑ’ කියල. ඔහු ඒ ගැන හිතන කොට සිත පිනා යනවා. මහත් සතුටක් ඇතිවෙනවා.
26. සෙය්‍යථාපි භික්ඛවේ පුරිසෝ දාසෝ අස්ස අනත්තාධීනෝ පරාධීනෝ න යේනකාමංගමෝ, සෝ අපරේන සමයේන තම්හා දාසව්‍යා මුච්චෙය්‍ය අත්තාධීනෝ අපරාධීනෝ භුජිස්සෝ යේනකාමංගමෝ. තස්ස ඒවමස්ස: අහං ඛෝ පුබ්බේ දාසෝ අහෝසිං අනත්තාධීනෝ පරාධීනෝ න යේනකාමංගමෝ, සොම්හි ඒතරහි තම්හා දාසව්‍යා මුත්තෝ අත්තාධීනෝ අපරාධීනෝ භුජිස්සෝ යේනකාමංගමෝති. සෝ තතෝනිදානං ලභේථ පාමුජ්ජං, අධිගච්ඡෙය්‍ය සෝමනස්සං.
පින්වත් මහණෙනි, ඒක මේ වගේ දෙයක්. එක්තරා පුද්ගලයෙක් ඉන්නවා. ඔහු අනුන්ට යටත් වෙච්ච, පරාදීන වෙච්ච දාසයෙක්. ඔහුට කැමති තැනක යන්න පුළුවන්කමක් නෑ. ඒත් පස්සෙ කාලෙකදී ඔහු ඒ දාස භාවයෙන් නිදහස් වෙනවා. ස්වාධීන වෙනවා. හිතු මනාපෙට යන කෙනෙක් වෙනවා. ඔහුට මෙහෙම හිතෙනවා. ‘මං ඉස්සර දාසයෙක් වෙලා හිටියා. කිසි ම නිදහසක් තිබුනෙ නෑ. පරාදීන වෙලා හිටියා. නිදහසේ යන්න බැරුව ගියා. නමුත් දැන් මං ඒ වහල් බවෙන් නිදහස් වෙලා ඉන්නවා. නිදහසේ යන්න පුළුවන් වුනා. දැන් හිතුමනාපෙට ඕන තැනක යන්න පුළුවනි’ කියල. එතකොට ඒ පුද්ගලයාට ඒ ගැන හිතන කොට සිත පිනා යනවා. ලොකු සතුටක් ඇතිවෙනවා.
27. සෙය්‍යථාපි භික්ඛවේ පුරිසෝ සධනෝ සභෝගෝ කන්තාරද්ධානමග්ගං පටිපජ්ජෙය්‍ය, සෝ අපරේන සමයේන තම්හා කන්තාරා නිත්ථරෙය්‍ය සොත්ථිනා අබ්‍යයේන, න චස්ස කිඤ්චි භෝගානං වයෝ. තස්ස ඒවමස්ස අහං ඛෝ පුබ්බේ සධනෝ සභෝගෝ කන්තාරද්ධානමග්ගං පටිපජ්ජිං සොම්හි ඒතරහි තම්හා කන්තාරා නිත්ථිණ්ණෝ සොත්ථිනා අබ්‍යයේන, නත්ථි ච මේ කිඤ්චි භෝගානං වයෝති. සෝ තතෝනිදානං ලභේථ පාමුජ්ජං, අධිගච්ඡෙය්‍ය සෝමනස්සං.
පින්වත් මහණෙනි, ඒක මේ වගේ දෙයක්. ඔන්න එක පුද්ගලයෙක් අතේ සල්ලි බාගෙ ඇතිව, කෑම් බීම් ඇතුව කාන්තාර ගමනක යෙදෙනවා. ඔහු ඒ කාන්තාරයෙන් සුවසේ එතෙර වෙනවා. ඔහුගේ කිසි සම්පතක් ඉවර වුනේ නෑ. එතකොට ඔහුට මෙහෙම හිතෙනවා. ‘මං අතේ මිටේ සල්ලි තියාගෙනයි, කෑම් බීම් ඇතුවයි කාන්තාර ගමනට බැස්සේ. දැන් මං ඒ කාන්තාර ගමනෙන් සුවසේ එතෙර වුනා. මගේ කිසිම සම්පතක් වියදම් වුනෙත් නෑ’ කියලා. ඔහු එහෙම හිතන කොට සිත පිනා යනවා. ලොකු සතුටක් ඇතිවෙනවා.
28. ඒවමේව ඛෝ භික්ඛවේ භික්ඛු යථා ඉණං, යථා රෝගං, යථා බන්ධනාගාරං, යථා දාසව්‍යං, යථා කන්තාරද්ධානමග්ගං, ඉමේ පඤ්ච නීවරණේ අප්පහීනේ අත්තනි සමනුපස්සති. සෙය්‍යථාපි භික්ඛවේ, යථා ආනණ්‍යං, යථා ආරෝග්‍යං, යථා බන්ධනා මොක්ඛං, යථා භුජිස්සං, යථා ඛේමන්තභූමි, ඒවමේව භික්ඛු ඉමේ පඤ්ච නීවරණේ පහීනේ අත්තනි සමනුපස්සති.
පින්වත් මහණෙනි, ඔන්න ඔය විදිහම යි භික්ෂුවක් සිතින් නැති නො වුන පංච නීවරණ දකින්නෙ ණයක් හැටියටයි, අසනීපයක් හැටියටයි, හිර ගෙයක් හැටියටයි, වහල් බවක් හැටියටයි, කාන්තාර මාර්ගයක් හැටියටයි. ඒ වගේම පින්වත් මහණෙනි, භික්ෂුව මේ පංච නීවරණ තම සිතින් නැති වූ විට දකින්නේ ණය නැති බවක් හැටියටයි, ආරෝග්‍ය හැටියටයි, හිරෙන් නිදහස් වීමක් හැටියටයි, දාස බවෙන් නිදහස් වීමක් හැටියටයි, ක්ෂේම භූමියක් හැටියටයි.
29. සෝ ඉමේ පඤ්ච නීවරණේ පහාය චේතසෝ උපක්කිලේසේ පඤ්ඤාය දුබ්බලීකරණේ විවිච්චේව කාමේහි විවිච්ච අකුසලේහි ධම්මේහි සවිතක්කං සවිචාරං විවේකජං පීතිසුඛං පඨමං ඣානං උපසම්පජ්ජ විහරති. සෝ ඉමමේව කායං විවේකජේන පීතිසුඛේන අභිසන්දේති පරිසන්දේති පරිපූරේති පරිප්ඵරති. නාස්ස කිඤ්චි සබ්බාවතෝ කායස්ස විවේකජේන පීතිසුඛේන අප්ඵුටං හෝති. සෙය්‍යථාපි භික්ඛවේ දක්ඛෝ නහාපකෝ වා නහාපකන්තේවාසී වා කංසථාලේ නහානීයචුණ්ණානි ආකිරිත්වා උදකේන පරිප්ඵෝසකං පරිප්ඵෝසකං සන්නෙය්‍ය, සාස්ස නහානීයපිණ්ඩි ස්නේහානුගතා ස්නේහපරේතා සන්තරබාහිරා ඵුටා ස්නේහේන න ච පග්ඝරිණී. ඒවමේව ඛෝ භික්ඛවේ භික්ඛු ඉමමේව කායං විවේකජේන පීතිසුඛේන අභිසන්දේති පරිසන්දේති පරිපූරේති පරිප්ඵරති. නාස්ස කිඤ්චි සබ්බාවතෝ කායස්ස විවේකජේන පීතිසුඛේන අප්ඵුටං හෝති.
ඉතින් ඒ භික්ෂුව සිත කිලුටු කරන, ප්‍රඥාව දුර්වල කරන, ඒ පංච නීවරණ අත්හරිනවා. කාමයෙන් වෙන්ව, අකුසල්වලින් වෙන්ව, විතර්ක, විචාර සහිත, මානසික විවේකයෙන් හටගත්, ප්‍රීති සුඛ ඇති පළවෙනි ධ්‍යානය ලබාගෙන වාසය කරනවා. ඔහු මේ කය ම මානසික විවේකයෙන් හටගත් ප්‍රීතියෙන් සැපයෙන් තෙත් කරනවා. කය පුරා ම ප්‍රීති සැපයෙන් තෙත් කරනවා. ප්‍රීති සැපයෙන් කය පුරෝගන්නවා. කය පුරා පතුරෝනවා. ඔහුගේ කයේ විවේකයෙන් හටගත්තු ප්‍රීති සුඛය නොපැතිරුන තැනක් නෑ.පින්වත් මහණෙනි, ඒක මේ වගේ දෙයක්. නැහැවීම පිණිස සුවඳ සබන් හදන කෙනෙක් ඉන්නවා. එහෙම නැත්නම්, එයාගේ ගෝලයෙක් ඉන්නවා. ඉතින් මෙයා නෑමට ගන්නා සුවඳ කුඩු අරගෙන භාජනේකට දානවා. ඊට පස්සෙ වතුර ඉහ, ඉහ ඒ සුවඳ කුඩු පිඬු කරනවා. එතකොට ඒ සුවඳ කුඩු පිණ්ඩය වතුරෙන් හොඳට තෙත් වුනත් දිය වෙලා වැක්කෙරෙන්නෙත් නැතුව ලොකු ගුලි හැටියට ම තියෙනවා. පින්වත් මහණෙනි, ඔන්න ඔය විදිහම යි, භික්ෂුව මේ කයත් මානසික විවේකයෙන් හටගත් ප්‍රීතියෙනුයි, සැපයෙනුයි තෙත් කරනවා. පුරෝනවා. ඇඟ පුරා ම පතුරෝනවා. එතකොට ඒ භික්ෂුවගේ ශරීරයේ මානසික විවේකයෙන් හටගත් ප්‍රීති සුඛය නොපැතිරුණු තැනක් නෑ.
30. පුනචපරං භික්ඛවේ භික්ඛු විතක්කවිචාරානං වූපසමා අජ්ඣත්තං සම්පසාදනං චේතසෝ ඒකෝදිභාවං අවිතක්කං අවිචාරං සමාධිජං පීතිසුඛං දුතියං ඣානං උපසම්පජ්ජ විහරති. සෝ ඉමමේව කායං සමාධිජේන පීතිසුඛේන අභිසන්දේති පරිසන්දේති පරිපූරේති පරිප්ඵරති. නාස්ස කිඤ්චි සබ්බාවතෝ කායස්ස සමාධිජේන පීතිසුඛේන අප්ඵුටං හෝති. සෙය්‍යථාපි භික්ඛවේ උදකරහදෝ උබ්භිදෝදකෝ, තස්ස නේවස්ස පුරත්ථිමාය දිසාය උදකස්සායමුඛං. න පච්ඡිමාය දිසාය උදකස්සායමුඛං, න උත්තරාය දිසාය උදකස්සායමුඛං. න දක්ඛිණාය දිසාය උදකස්සායමුඛං. දේවෝ ච කාලේන කාලං සම්මා ධාරං නානුප්පවෙච්ඡෙය්‍ය. අථ ඛෝ තම්හාව උදකරහදා සීතා වාරිධාරා උබ්භිජ්ජිත්වා තමේව උදකරහදං සීතේන වාරිනා අභිසන්දෙය්‍ය පරිසන්දෙය්‍ය පරිපූරෙය්‍ය පරිප්ඵරෙය්‍ය, නාස්ස කිඤ්චි සබ්බාවතෝ උදකරහදස්ස සීතේන වාරිනා අප්ඵුටං අස්ස. ඒවමේව ඛෝ භික්ඛවේ භික්ඛු ඉමමේව කායං සමාධිජේන පීතිසුඛේන අභිසන්දේති පරිසන්දේති පරිපූරේති පරිප්ඵරති. නාස්ස කිඤ්චි සබ්බාවතෝ කායස්ස සමාධිජේන පීතිසුඛේන අප්ඵුටං හෝති.
පින්වත් මහණෙනි, තවදුරටත් කියනවා නම් භික්ෂුව විතර්ක විචාර සංසිඳවලා, තමන් තුළ චිත්ත ප්‍රසාදය ඇතිකරගෙන, සිත වඩාත් එකඟ කරගෙන, විතර්ක විචාර නැති සමාධියෙන් හටගත් ප්‍රීති සුඛය තියෙන දෙවෙනි ධ්‍යානයට පැමිණ වාසය කරනවා. ඔහු මේ කය ඒ සමාධියෙන් හටගත් ප්‍රීති සැපයෙන් තෙත් කරනවා. හැම තැන ම තෙමනවා. පුරෝනවා. ඇඟ පුරා ම පතුරෝනවා. ඔහුගේ ශරීරයේ ඒ සමාධියෙන් හටගත්තු ප්‍රීති සැපය නොපැතිරුණු තැනක් නෑ.පින්වත් මහණෙනි, ඒක මේ වගේ දෙයක්. සීතල දිය රැල්ලෙන් සිසිල් වන ජලාශයක් තියෙනවා. මේ ජලාශයේ නැගෙනහිර පැත්තෙනුත් ජලය එන මගක් නෑ. දකුණු පැත්තෙනුත් වතුර එන මගක් නෑ. බටහිර පැත්තෙනුත් වතුර එන මගක් නෑ. උතුරු පැත්තෙනුත් වතුර එන මගක් නෑ. ඒ වගේම වැස්සත් නෑ. නමුත් ඒ ජලාශය තුළින් ම මතුවන උල්පත් වලින් ඒ ජලාශය තව තවත් සීතලෙන් තෙමෙනවා. හැම තැන ම තෙමෙනවා. සීතලෙන් පිරෙනවා. හැම තැන ම පිරෙනවා. ඒ ජලාශය තුළ සීතලෙන් තෙත් නොවුණු කිසි තැනක් නෑ. පින්වත් මහණෙනි, ඔන්න ඔය විදිහම යි, භික්ෂුව මේ කය ම සමාධියෙන් හටගත් ප්‍රීති සුඛයෙන් තෙත් කරනවා. හැම තැනම තෙත් කරනවා. පුරෝනවා. හැම තැනම පතුරෝනවා. ඔහුගේ ශරීරයේ ඒ සමාධියෙන් හටගත් ප්‍රීති සැපය නො පැතිරුණු තැනක් නෑ.
31. පුනචපරං භික්ඛවේ භික්ඛු පීතියා ච විරාගා උපෙක්ඛකෝ ච විහරති සතෝ ච සම්පජානෝ, සුඛඤ්ච කායේන පටිසංවේදේති. යං තං අරියා ආචික්ඛන්ති: ‘උපෙක්ඛකෝ සතිමා සුඛවිහාරී’ති තතියං ඣානං උපසම්පජ්ජ විහරති. සෝ ඉමමේව කායං නිප්පීතිකේන සුඛේන අභිසන්දේති පරිසන්දේති පරිපූරේති පරිප්ඵරති. නාස්ස කිඤ්චි සබ්බාවතෝ කායස්ස නිප්පීතිකේන සුඛේන අප්ඵුටං හෝති. සෙය්‍යථාපි භික්ඛවේ උප්පලිනියං වා පදුමිනියං වා පුණ්ඩරීකිනියං වා අප්පේකච්චානි උප්පලානි වා පදුමානි වා පුණ්ඩරීකානි වා උදකේ ජාතානි උදකේ සංවද්ධානි උදකානුග්ගතානි අන්තෝනිමුග්ගපෝසීනි, තානි යාව චග්ගා යාව ච මූලා සීතේන වාරිනා අභිසන්නානි පරිසන්නානි පරිපූරානි පරිප්ඵුටානි. න නේසං කිඤ්චි සබ්බාවතං උප්පලානං වා පදුමානං වා පුණ්ඩරීකානං වා සීතේන වාරිනා අප්ඵුටං අස්ස. ඒවමේව ඛෝ භික්ඛවේ භික්ඛු ඉමමේව කායං නිප්පීතිකේන සුඛේන අභිසන්දේති පරිසන්දේති පරිපූරේති පරිප්ඵරති. නාස්ස කිඤ්චි සබ්බාවතෝ කායස්ස නිප්පීතිකේන සුඛේන අප්ඵුටං හෝති.
පින්වත් මහණෙනි, තවදුරටත් කියනවා නම් භික්ෂුව ප්‍රීතියටත් ඇලෙන්නෙ නැතුව උපේක්ෂාවෙන් ඉන්නවා. සිහියෙන්, නුවණින් යුතුව, කයෙනුත් සැපයක් විඳිනවා. ආර්යයන් වහන්සේලා ඒකට කියන්නෙ උපේක්ෂාවෙන්, සිහියෙන් යුතුව සැපසේ ඉන්නවා කියලයි. ඒ තුන්වෙනි ධ්‍යානයත් ලබාගෙන වාසය කරනවා. ඔහු මේ කය ඒ ප්‍රීති රහිත සුඛයෙන් තෙත් කරනවා. හැම තැන ම තෙමනවා. පුරෝනවා. ඇඟ පුරා ම පතුරෝනවා. ඔහුගේ ශරීරයේ ඒ ප්‍රීති රහිත සුඛය නොපැතිරුණු තැනක් නෑ.පින්වත් මහණෙනි, ඒක මේ වගේ දෙයක්, මහනෙල් විලක හරි, නෙළුම් විලක හරි, සුදුනෙළුම් විලක හරි මහනෙල් පිපෙනවා. නෙළුම් පිපෙනවා. සුදුනෙළුම් පිපෙනවා. ඒවායින් සමහර මල් වතුරෙ ම ඉපදිල, වතුරෙ ම වැඩෙනවා. නමුත් වතුරෙන් උඩට ඇවිල්ලා නෑ. එතකොට මුල පටන් අග දක්වා ම සීතල වතුරෙන් ඒ මහනෙල්, නෙළුම්, සුදුනෙළුම් තෙමිල තියෙන්නෙ. හැම තැන ම තෙමිල තියෙන්නෙ. සීතල වතුර පැතිරිලා තියෙන්නෙ. හැම තැන ම පැතිරිලා තියෙන්නෙ. ඒ මහනෙල් මල හෝ නෙළුම හෝ සුදුනෙළුම හෝ සීතල වතුරෙන් තෙත් නොවුණු කිසි තැනක් නෑ. ඒ වගේ ම යි මෙහි භික්ෂුව ප්‍රීති රහිත සුඛයෙන් මේ ශරීරය තෙත් කරනවා. හැම තැන ම තෙත් කරනවා. පුරෝනවා. හැම තැන ම පුරෝනවා. හැම තැන ම පතුරෝනවා. ඔහුගේ ශරීරයේ ඒ ප්‍රීති රහිත සුඛයෙන් නොතෙමුන තැනක් නෑ.
32. පුනචපරං භික්ඛවේ භික්ඛු සුඛස්ස ච පහානා දුක්ඛස්ස ච පහානා පුබ්බේව සෝමනස්සදෝමනස්සානං අත්ථංගමා අදුක්ඛමසුඛං උපෙක්ඛාසතිපාරිසුද්ධිං චතුත්ථං ඣානං උපසම්පජ්ජ විහරති. සෝ ඉමමේව කායං පරිසුද්ධේන චේතසා පරියෝදාතේන ඵරිත්වා නිසින්නෝ හෝති. නාස්ස කිඤ්චි සබ්බාවතෝ කායස්ස පරිසුද්ධේන චේතසා පරියෝදාතේන අප්ඵුටං හෝති. සෙය්‍යථාපි භික්ඛවේ පුරිසෝ ඕදාතේන වත්ථේන සසීසං පාරුපිත්වා නිසින්නෝ අස්ස, නාස්ස කිඤ්චි සබ්බාවතෝ කායස්ස ඕදාතේන වත්ථේන අප්ඵුටං අස්ස, ඒවමේව ඛෝ භික්ඛවේ භික්ඛු ඉමමේව කායං පරිසුද්ධේන චේතසා පරියෝදාතේන ඵරිත්වා නිසින්නෝ හෝති. නාස්ස කිඤ්චි සබ්බාවතෝ කායස්ස පරිසුද්ධේන චේතසා පරියෝදාතේන අප්ඵුටං හෝති.
පින්වත් මහණෙනි, තවදුරටත් කියනවා නම් භික්ෂුව සැපයත් දුරු කරලා, දුකත් දුරු කරලා, කලින් ම මානසික සැප දුක නැති කරලා, දුක් සැප රහිත පිරිසිදු සිහියත්, උපේක්ෂාවත් තියෙන හතර වෙනි ධ්‍යානයට පැමිණ වාසය කරනවා. ඔහුගේ ශරීරයේ ඒ පිරිසිදු සිත නොපැතිරුණු තැනක් නෑ.පින්වත් මහණෙනි, ඒක මේ වගේ දෙයක්. යම්කිසි කෙනෙක් සුදු වස්ත්‍රයකින් හිසේ ඉඳන් පොරෝගෙන වාඩිවෙලා ඉන්නවා. එතකොට ඔහුගේ ශරීරයේ ඒ සුදු වස්ත්‍රයෙන් නොවැසුණු කිසි තැනක් නෑ. පින්වත් මහණෙනි, අන්න ඒ විදිහම යි භික්ෂුව මේ කය ම පිරිසිදු සිතින් පතුරුවාගෙන ඉන්නෙ. ඔහු ගේ කයේ ඒ පිරිසිදු සිත නොපැතිරුණු තැනක් නෑ.
33. සෝ ඒවං සමාහිතේ චිත්තේ පරිසුද්ධේ පරියෝදාතේ අනංගණේ විගතූපක්කිලේසේ මුදුභූතේ කම්මනියේ ඨිතේ ආනෙඤ්ජප්පත්තේ පුබ්බේනිවාසානුස්සතිඤාණාය චිත්තං අභිනින්නාමේති. සෝ අනේකවිහිතං පුබ්බේනිවාසං අනුස්සරති. සෙය්‍යථිදං: ඒකම්පි ජාතිං ද්වේපි ජාතියෝ තිස්සෝපි ජාතියෝ චතස්සෝපි ජාතියෝ පඤ්චපි ජාතියෝ දසපි ජාතියෝ වීසතිම්පි ජාතියෝ තිංසම්පි ජාතියෝ චත්තාරිසම්පි ජාතියෝ පඤ්ඤාසම්පි ජාතියෝ ජාතිසතම්පි ජාතිසහස්සම්පි ජාතිසතසහස්සම්පි, අනේකේපි සංවට්ටකප්පේ අනේකේපි විවට්ටකප්පේ අනේකේපි සංවට්ටවිවට්ටකප්පේ, ‘අමුත්‍රාසිං ඒවංනාමෝ ඒවංගොත්තෝ ඒවංවණ්ණෝ ඒවමාහාරෝ ඒවංසුඛදුක්ඛපටිසංවේදී ඒවමායුපරියන්තෝ. සෝ තතෝ චුතෝ අමුත්‍ර උපපාදිං. තත්‍රාපාසිං ඒවංනාමෝ ඒවංගොත්තෝ ඒවංවණ්ණෝ ඒවමාහාරෝ ඒවංසුඛදුක්ඛපටිසංවේදී ඒවමායුපරියන්තෝ. සෝ තතෝ චුතෝ ඉධූපපන්නෝ’ ති. ඉති සාකාරං සඋද්දේසං අනේකවිහිතං පුබ්බේනිවාසං අනුස්සරති. සෙය්‍යථාපි භික්ඛවේ පුරිසෝ සකම්හා ගාමා අඤ්ඤං ගාමං ගච්ඡෙය්‍ය, තම්හාපි ගාමා අඤ්ඤං ගාමං ගච්ඡෙය්‍ය, සෝ තම්හා ගාමා සකංයේව ගාමං පච්චාගච්ඡෙය්‍ය, තස්ස ඒවමස්ස: ‘අහං ඛෝ සකම්හා ගාමා අමුං ගාමං අගඤ්ඡිං තත්‍රාපි ඒවං අට්ඨාසිං, ඒවං නිසීදිං, ඒවං අභාසිං, ඒවං තුණ්හී අහෝසිං. තම්හාපි ගාමා අමුං ගාමං අගඤ්ඡිං. තත්‍රාපි ඒවං අට්ඨාසිං, ඒවං නිසීදිං, ඒවං අභාසිං, ඒවං තුණ්හී අහෝසිං. සොම්හි තම්හා ගාමා සකංයේව ගාමං පච්චාගතෝ’ති. ඒවමේව ඛෝ භික්ඛවේ භික්ඛු අනේකවිහිතං පුබ්බේනිවාසං අනුස්සරති. සෙය්‍යථිදං: ඒකම්පි ජාතිං ද්වේපි ජාතියෝ ....(පෙ).... ඉති සාකාරං සඋද්දේසං අනේකවිහිතං පුබ්බේනිවාසං අනුස්සරති.
ඉතින් ඒ භික්ෂුව ඔය විදිහට සිත සමාධිගත වුනා ම, පිරිසිදු වුනා ම, බබලන කොට, ළාමක ආශාවන්ට වැටෙන මානසිකත්වය දුරුවුනාට පස්සෙ, උපක්ලේශ නැතිවුනා ම, මෘදු වුනා ම, අවබෝධයට සකස් වුනා ම, ස්ථීරව පිහිටියා ම, අකම්පිතව පිහිටියා ම, පෙර ගත කළ ජීවිත දැකීමේ ඥානය ලැබීමට සිත මෙහෙයවනවා. ඊට පස්සෙ ඔහු නොයෙක් ආකාරයෙන් තමන් පෙර ගත කළ ජීවිත ගැන සිහිකරනවා. එක ජීවිතයක්, ජීවිත දෙකක්. ජීවිත තුනක්, ජීවිත හතරක්, ජීවිත පහක්, ජීවිත දහයක්, ජීවිත විස්සක්, ජීවිත තිහක්, ජීවිත හතලිහක්, ජීවිත පනහක්, ජීවිත සියයක්, ජීවිත දහසක්, ජීවිත ලක්ෂයක්, නොයෙක් සංවට්ට කල්ප, නොයෙක් විවට්ට කල්ප සිහිකරනවා. නොයෙක් සංවට්ට විවට්ට කල්ප සිහිකරනවා. ‘මට එහෙදි මෙන්න මේ නම තමයි තිබුනෙ. මේ ගෝත්‍ර නම තමයි තිබුනෙ. මෙහෙමයි හැඩරුව. මේවයි කෑවෙ බිව්වෙ. මෙහෙමයි දුක් සැප වින්දේ. මෙහෙමයි මැරිල ගියේ. මං එතනින් චුත වෙලා අසවල් තැන උපන්නා. එහෙදි මගේ නම මේකයි. මගේ ගෝත්‍ර නම මේකයි. හැඩරුව මෙහෙමයි. කෑවෙ බීවෙ මෙහෙමයි. සැප දුක් වින්දෙ මෙහෙමයි. මැරිල ගියේ මෙහෙමයි. මං එතනින් චුතවෙලා මෙතන උපන්නා” කියල කරුණු සහිතව විස්තර සහිතව නොයෙක් ආකාරයෙන් පෙර ගත කළ ජීවිත සිහිකරනවා.පින්වත් මහණෙනි, ඒක මේ වගේ දෙයක්. කෙනෙක් තමන්ගේ ගමෙන් වෙන ගමකට යනවා. ඒ ගමෙන් තව ගමකට යනවා. ඒ ගමෙන් ආපහු හැරිල, තමන්ගේ ගමට එනවා. ඇවිදින් මේ විදිහට හිතනවා. ‘මං මේ ගමෙන් අසවල් ගමට ගියා. ගිහින් මේ විදිහටයි එහේ හිටියේ. මේ විදිහටයි ඉඳගත්තේ. මේ විදිහටයි කතා බස් කළේ. මේ විදිහටයි නිහඬව හිටියේ. ඒ ගමෙන් අසවල් ගමටත් ගියා. එහෙදි මේ විදිහටයි හිටියේ. මේ විදිහටයි ඉඳගත්තේ. මේ විදිහටයි කතා බස් කළේ. මේ විදිහටයි නිහඬව හිටියේ. ඊට පස්සෙ මං ඒ ගමෙන් ආපහු මගේ ගමට ආවා’ කියලා. පින්වත් මහණෙනි, ඔන්න ඔය විදිහට භික්ෂුව නොයෙක් ආකාරයෙන් පෙර ගත කළ ජීවිත සිහි කරනවා. එක ජීවිතයක්, ජීවිත දෙකක් ....(පෙ).... මේ විදිහට කරුණු සහිතව විස්තර සහිතව නොයෙක් ආකාරයෙන් පෙර ගත කළ ජීවිත සිහි කරනවා.
34. සෝ ඒවං සමාහිතේ චිත්තේ පරිසුද්ධේ පරියෝදාතේ අනංගණේ විගතූපක්කිලේසේ මුදුභූතේ කම්මනියේ ඨිතේ ආනෙඤ්ජප්පත්තේ සත්තානං චුතූපපාතඤාණාය චිත්තං අභිනින්නාමේති. සෝ දිබ්බේන චක්ඛුනා විසුද්ධේන අතික්කන්තමානුසකේන සත්තේ පස්සති: චවමානේ උප්පජ්ජමානේ හීනේ පණීතේ සුවණ්ණේ දුබ්බණ්ණේ සුගතේ දුග්ගතේ. යථාකම්මූපගේ සත්තේ පජානාති: “ඉමේ වත භොන්තෝ සත්තා කායදුච්චරිතේන සමන්නාගතා වචීදුච්චරිතේන සමන්නාගතා මනෝදුච්චරිතේන සමන්නාගතා අරියානං උපවාදකා මිච්ඡාදිට්ඨිකා මිච්ඡාදිට්ඨිකම්මසමාදානා. තේ කායස්ස භේදා පරම්මරණා අපායං දුග්ගතිං විනිපාතං නිරයං උපපන්නා. ඉමේ වා පන භොන්තෝ සත්තා කායසුචරිතේන සමන්නාගතා වචීසුචරිතේන සමන්නාගතා මනෝසුචරිතේන සමන්නාගතා අරියානං අනුපවාදකා සම්මාදිට්ඨිකා සම්මාදිට්ඨිකම්මසමාදානා. තේ කායස්ස භේදා පරම්මරණා සුගතිං සග්ගං ලෝකං උපපන්නා”ති. ඉති දිබ්බේන චක්ඛුනා විසුද්ධේන අතික්කන්තමානුසකේන සත්තේ පස්සති චවමානේ උප්පජ්ජමානේ හීනේ පණීතේ සුවණ්ණේ දුබ්බණ්ණේ සුගතේ දුග්ගතේ යතාකම්මූපගේ සත්තේ පජානාති. සෙය්‍යථාපි භික්ඛවේ ද්වේ අගාරා සද්වාරා, තත්ථ චක්ඛුමා පුරිසෝ මජ්ඣේ ඨිතෝ පස්සෙය්‍ය මනුස්සේ ගේහං පවිසන්තේපි නික්ඛමන්තේපි අනුචංකමන්තේපි අනුවිචරන්තේපි, ඒවමේව ඛෝ භික්ඛවේ භික්ඛු දිබ්බේන චක්ඛුනා විසුද්ධේන අතික්කන්තමානුසකේන සත්තේ පස්සති චවමානේ උප්පජ්ජමානේ හීනේ පණීතේ සුවණ්ණේ දුබ්බණ්ණේ සුගතේ දුග්ගතේ. යථාකම්මූපගේ සත්තේ පජානාති ....(පෙ).....
ඔය විදිහට භික්ෂුව සිත සමාධිගත වුනා ම, පිරිසිදු වුනා ම, බබලන කොට, ළාමක ආශාවන්ට වැටෙන මානසිකත්වය දුරුවුනා ම, උපක්ලේශ නැතිවුනා ම, මෘදුවුනා ම, අවබෝධයට සුදුසු විදිහට සකස් වුනා ම, ස්ථීරව පිහිටියා ම, අකම්පිතව පිහිටියා ම, සත්වයන් චුත වෙන උපදින ආකාරය දැකීමේ නුවණ ලබන්න සිත මෙහෙයවනවා. ඉතින් ඔහු මිනිස් දර්ශන පථය ඉක්මවා ගිය පිරිසිදු දිවැස් නුවණින් සත්වයන්ව දකිනවා. උසස්, පහත්, ලස්සන, කැත, සුගති, දුගතිවල කර්මානුරූපව චුත වෙන, උපදින සත්වයින් දකිනවා. ‘අනේ මේ භවත් සත්වයන් කයින් දුසිරිත් කරලා, වචනයෙන් දුසිරිත් කරලා, සිතින් දුසිරිත් කරලා, ආර්යයන් වහන්සේලාට ගරහලා, මිථ්‍යා දෘෂ්ටික වෙලා, මිථ්‍යා දෘෂ්ටික ක්‍රියාවල යෙදිලා, අන්තිමේදී මැරිල ගිහින් අපාය කියන, දුගතිය කියන නිරයෙ වැටිලා නෙව. නමුත් මේ භවත් සත්වයන් කයින් සුසිරිත් කරලා, වචනයෙන් සුසිරිත් කරලා, මනසින් සුසිරිත් කරලා, ආර්ය උපවාද නොකර, සම්මා දිට්ඨිය ඇතුව, සම්මා දිට්ඨියෙන් යුතුව වැඩ කරලා, මැරුණට පස්සෙ සුගතියේ ඉපදිලා ඉන්නවා’ කියල මිනිස් දර්ශන පථය ඉක්මවා ගිය පිරිසිදු දිවැස් නුවණින් සත්වයන් දකිනවා. උසස්, පහත්, ලස්සන, කැත, සුගති, දුගතිවල කර්මානුරූපව චුත වන, උපදින සත්වයන් දකිනවා.පින්වත් මහණෙනි, ඒක මේ වගේ දෙයක්. දොරවල් සහිත ගෙවල් දෙකක් තියෙනවා. ඒ මැද මනුස්සයෙක් හිටගෙන ඉන්නවා. ඔහුට පේනවා ඒ ගෙදරට යන උදවිය. පිටවෙන උදවිය. එහෙ මෙහෙ හැසිරෙන උදවිය. පින්වත් මහණෙනි, අන්න ඒ විදිහම යි භික්ෂුව සාමාන්‍ය මිනිස් දර්ශන පථය ඉක්මවා ගිය පිරිසිදු දිවැස් නුවණින් සත්වයන්ව දකිනවා .....(පෙ).... උසස්, පහත්, ලස්සන, කැත, සුගති, දුගතිවල කර්මානුරූපව, චුත වෙන, උපදින සත්වයන් දකිනවා.
35. සෝ ඒවං සමාහිතේ චිත්තේ පරිසුද්ධේ පරියෝදාතේ අනංගණේ විගතූපක්කිලේසේ මුදුභූතේ කම්මනියේ ඨිතේ ආනෙඤ්ජප්පත්තේ ආසවානං ඛයඤාණාය චිත්තං අභිනින්නාමේති: සෝ ඉදං දුක්ඛන්ති යථාභූතං පජානාති, අයං දුක්ඛසමුදයෝති යථාභූතං පජානාති, අයං දුක්ඛනිරෝධෝති යථාභූතං පජානාති, අයං දුක්ඛනිරෝධගාමිනීපටිපදාති යථාභූතං පජානාති. ඉමේ ආසවාති යථාභූතං පජානාති, අයං ආසවසමුදයෝති යථාභූතං පජානාති, අයං ආසවනිරෝධෝති යථාභූතං පජානාති, අයං ආසවනිරෝධගාමිනීපටිපදාති යථාභූතං පජානාති. තස්ස ඒවං ජානතෝ ඒවං පස්සතෝ කාමාසවාපි චිත්තං විමුච්චති, භවාසවාපි චිත්තං විමුච්චති, අවිජ්ජාසවාපි චිත්තං විමුච්චති. විමුත්තස්මිං විමුත්තමිති ඤාණං හෝති. ‘ඛීණා ජාති, වුසිතං බ්‍රහ්මචරියං, කතං කරණීයං, නාපරං ඉත්ථත්තායා’ති පජානාති. සෙය්‍යථාපි භික්ඛවේ පබ්බතසංඛේපේ උදකරහදෝ අච්ඡෝ විප්පසන්නෝ අනාවිලෝ, තත්ථ චක්ඛුමා පුරිසෝ තීරේ ඨිතෝ පස්සෙය්‍ය සිප්පිසම්බුකම්පි සක්ඛරකඨලම්පි මච්ඡගුම්බම්පි චරන්තම්පි තිට්ඨන්තම්පි, තස්ස ඒවමස්ස: අයං ඛෝ උදකරහදෝ අච්ඡෝ විප්පසන්නෝ අනාවිලෝ. තත්‍රිමේ සිප්පිසම්බුකාපි සක්ඛරකඨලාපි මච්ඡගුම්බාපි චරන්තිපි තිට්ඨන්තිපී’ති. ඒවමේව ඛෝ භික්ඛවේ භික්ඛු ඉදං දුක්ඛන්ති යථාභූතං පජානාති, අයං දුක්ඛසමුදයෝති යථාභූතං පජානාති, අයං දුක්ඛනිරෝධෝති යථාභූතං පජානාති, අයං දුක්ඛනිරෝධගාමිනීපටිපදාති යථාභූතං පජානාති. ඉමේ ආසවාති යථාභූතං පජානාති, අයං ආසවසමුදයෝති යථාභූතං පජානාති, අයං ආසවනිරෝධෝති යථාභූතං පජානාති, අයං ආසවනිරෝධගාමිනීපටිපදාති යථාභූතං පජානාති. තස්ස ඒවං ජානතෝ ඒවං පස්සතෝ කාමාසවාපි චිත්තං විමුච්චති. භවාසවාපි චිත්තං විමුච්චති. අවිජ්ජාසවාපි චිත්තං විමුච්චති. විමුත්තස්මිං විමුත්තමිති ඤාණං හෝති. ‘ඛීණා ජාති, වුසිතං බ්‍රහ්මචරියං, කතං කරණීයං, නාපරං ඉත්ථත්තායා’ති පජානාති.
භික්ෂුව ඔය විදිහට සිත සමාධිගත වුනා ම, පිරිසිදු වුනා ම, බබලන කොට, ලාමක ආශාවන්ට වැටෙන මානසිකත්වය නැති වුනා ම, මෘදු වුනා ම, අවබෝධයට සුදුසු විදිහට සකස් වුනා ම, ස්ථීරව පිහිටියා ම, අකම්පිත වුනා ම, ආශ්‍රවයන් ක්ෂය කිරීමේ නුවණ ලැබීමට සිත මෙහෙයවනවා. ඉතින් ඔහු ‘මේක තමයි දුක’ කියල යථාර්ථය දැනගන්නවා. ‘මේක තමයි දුකේ හටගැනීම’ කියල යථාර්ථය දැනගන්නවා. ‘මේක තමයි දුකේ නැතිවීම’ කියල යථාර්ථය දැන ගන්නවා. ‘මේක තමයි දුක නැතිවීමේ මාර්ගය’ කියල යථාර්ථය දැනගන්නවා. ‘මේවා තමයි ආශ්‍රව’ කියල යථාර්ථය දැනගන්නවා. ‘මේ තමයි ආශ්‍රවයන්ගේ හටගැනීම’ කියල යථාර්ථය දැනගන්නවා. ‘මේ තමයි ආශ්‍රව නැතිවීම’ කියල යථාර්ථය දැනගන්නවා. ‘මේ තමයි ආශ්‍රව නැතිවීමේ මාර්ගය’ කියල යථාර්ථය දැනගන්නවා. මේ විදිහට ඒ භික්ෂුව යථාර්ථය දැනගන්න කොට, යථාර්ථය දැකගන්න කොට, කාමාශ්‍රවයෙනුත් හිත නිදහස් වෙනවා. භවආශ්‍රවයෙනුත් හිත නිදහස් වෙනවා. අවිද්‍යා ආශ්‍රවයෙනුත් හිත නිදහස් වෙනවා. හිත කෙලෙසුන් ගෙන් නිදහස් වුනා ම නිදහස් වුණු බවට ඤාණය ඇතිවෙනවා. ‘ඉපදීම නැති වුනා. නිවන් මග සම්පූර්ණ කරගත්තා. කළ යුතු දේ කළා. නිවන පිණිස කළ යුතු වෙන දෙයක් නැතැ’යි අවබෝධයෙන් ම දැනගන්නවා.පින්වත් මහණෙනි, ඒක මේ වගේ දෙයක්. කඳු මුදුනක ජලාශයක් තියෙනවා. ඒකෙ තියෙන්නෙ හොඳට පෑදුණු, කැළඹීම් නැති පිරිසිදු වතුරයි. ඒ විල්තෙරට ඇස් ඇති කෙනෙක් එනවා. ඇවිදින් ඒ විල්තෙර ඉඳගෙන, විල දිහා බලනවා. එතකොට විලේ ඉන්න සිප්පි බෙල්ලන්, හක් බෙල්ලන්, මාළු රංචු පීන පීන යනවා දකින්න ලැබෙනවා. එතකොට ඔහුට මෙහෙම හිතෙනවා. ‘මේ ජලාශයේ සිප්පි බෙල්ලන්, හක් බෙල්ලන්, මාළු රංචු පීනනවා දකින්න ලැබෙනවා. වතුර ඇතුලෙ තියෙන ගල් බොරළු පවා දකින්න ලැබෙනවා’ කියල.පින්වත් මහණෙනි, ඔන්න ඔය විදිහටයි, භික්ෂුවත්, ‘මේක තමයි දුක’ කියල යථාර්ථය දැනගන්නවා. ‘මේක තමයි දුකේ හටගැනීම’ කියල යථාර්ථය දැනගන්නවා. ‘මේක තමයි දුකේ නැතිවීම’ කියල යථාර්ථය දැනගන්නවා. ‘මේක තමයි දුක නැතිවීමේ මාර්ගය’ කියල යථාර්ථය දැනගන්නවා. ‘මේවා තමයි ආශ්‍රව’ කියල යථාර්ථය දැනගන්නවා. ‘මේ තමයි ආශ්‍රවයන්ගේ හටගැනීම’ කියල යථාර්ථය දැනගන්නවා. ‘මේ තමයි ආශ්‍රව නැතිවීම’ කියල යථාර්ථය දැනගන්නවා. ‘මේ තමයි ආශ්‍රව නැතිවීමේ මාර්ගය’ කියල යථාර්ථය දැන ගන්නවා. මේ විදිහට ඒ භික්ෂුව යථාර්ථය දැනගන්න කොට, යථාර්ථය දැක ගන්න කොට, කාමාශ්‍රවයෙනුත් හිත නිදහස් වෙනවා. භවආශ්‍රවයෙනුත් හිත නිදහස් වෙනවා. අවිද්‍යා ආශ්‍රවයෙනුත් හිත නිදහස් වෙනවා. හිත කෙලෙසුන් ගෙන් නිදහස් වුනා ම නිදහස් වුණු බවට ඤාණය ඇතිවෙනවා. ‘ඉපදීම නැති වුනා. නිවන් මග සම්පූර්ණ කරගත්තා. කළ යුතු දේ කළා. නිවන පිණිස කළ යුතු වෙන දෙයක් නැතැ’යි අවබෝධයෙන් ම දැනගන්නවා.
36. අයං වුච්චති භික්ඛවේ භික්ඛු සමණෝ ඉතිපි, බ්‍රාහ්මණෝ ඉතිපි, නහාතකෝ ඉතිපි, වේදගූ ඉතිපි, සොත්තියෝ ඉතිපි, අරියෝ ඉතිපි, අරහං ඉතිපි.
පින්වත් මහණෙනි, මේ භික්ෂුවටයි ‘ශ්‍රමණයා’ කියන්නෙ. මේ භික්ෂුවටයි ‘බ්‍රාහ්මණයා’ කියන්නෙ. මේ භික්ෂුවටයි ‘කෙලෙස් සේදූ කෙනා’ කියන්නෙ. මේ භික්ෂුවටයි ‘දහමේ පරතෙර පත් කෙනා’ කියන්නෙ. මේ භික්ෂුවටයි ‘කෙලෙස් අත්හළ කෙනා’ කියන්නෙ. මේ භික්ෂුවටයි ‘ආර්ය’ කියන්නෙ. මේ භික්ෂුවටයි ‘රහතන් වහන්සේ’ කියන්නෙ.
37. කථඤ්ච භික්ඛවේ භික්ඛු සමණෝ හෝති? සමිතාස්ස හොන්ති පාපකා අකුසලා ධම්මා සංකිලේසිකා පෝනොබ්භවිකා සදරා දුක්ඛවිපාකා ආයතිං ජාතිජරාමරණියා. ඒවං ඛෝ භික්ඛවේ භික්ඛු සමණෝ හෝති.
පින්වත් මහණෙනි, භික්ෂුව ශ්‍රමණයෙක් වන්නේ කොහොමද? ඔහු සිත කෙලෙසන, පුනර්භවය ඇති කරන, පීඩා සහිත, දුක් විපාක ඇති, යළි යළිත් ඉපදීම්, ජරා මරණ ලබාදෙන පාපී අකුසල් සමනය කළ නිසයි පින්වත් මහණෙනි, ඒ භික්ෂුවට ‘ශ්‍රමණයා’ කියල කියන්නෙ.
38. කථඤ්ච භික්ඛවේ භික්ඛු බ්‍රාහ්මණෝ හෝති? බාහිතාස්ස හොන්ති පාපකා අකුසලා ධම්මා සංකිලේසිකා පෝනොබ්භවිකා සදරා දුක්ඛවිපාකා ආයතිං ජාතිජරාමරණියා. ඒවං ඛෝ භික්ඛවේ භික්ඛු බ්‍රාහ්මණෝ හෝති.
පින්වත් මහණෙනි, භික්ෂුව බ්‍රාහ්මණයෙක් වන්නෙ කොහොමද? සිත කිළුටු කරන, පුනර්භවය ඇති කරන, පීඩා සහිත, දුක් විපාක ඇති, යළි යළිත් ඉපදීම්, ජරා මරණ ලබා දෙන පාපී අකුසල් බැහැර කළ නිසා පින්වත් මහණෙනි, ඒ භික්ෂුවට ‘බ්‍රාහ්මණයා’ කියල කියනවා.
39. කථඤ්ච භික්ඛවේ භික්ඛු නහාතකෝ හෝති? නහාතාස්ස හොන්ති පාපකා අකුසලා ධම්මා සංකිලේසිකා පෝනොබ්භවිකා සදරා දුක්ඛවිපාකා ආයතිං ජාතිජරාමරණියා. ඒවං ඛෝ භික්ඛවේ භික්ඛු නහාතකෝ හෝති.
පින්වත් මහණෙනි, භික්ෂුව කොහොම ද කෙලෙස් සේදූ තැනැත්තෙක් වන්නෙ? සිත කෙලෙසන, පුනර්භවය ඇති කරවන, පීඩා සහිත, දුක් විපාක ඇති, යළි යළිත් ඉපදීම්, ජරා මරණ ලබාදෙන පාපී අකුසල් සෝදා හළ නිසා පින්වත් මහණෙනි, ඒ භික්ෂුවට ‘කෙලෙස් සේදූ තැනැත්තා’ කියල කියනවා.
40. කථඤ්ච භික්ඛවේ භික්ඛු වේදගූ හෝති? විදිතාස්ස හොන්ති පාපකා අකුසලා ධම්මා සංකිලේසිකා පෝනොබ්භවිකා සදරා දුක්ඛවිපාකා ආයතිං ජාතිජරාමරණියා. ඒවං ඛෝ භික්ඛවේ භික්ඛු වේදගූ හෝති.
පින්වත් මහණෙනි, භික්ෂුව දහමේ පරතෙර පත් කෙනෙක් වෙන්නෙ කොහොමද? සිත කෙලෙසන, පුනර්භවය ඇති කරන, පීඩා සහිත, දුක් විපාක ඇති, යළි යළිත් ඉපදීම්, ජරා මරණ ලබාදෙන පාපී අකුසල් මුළුමනින් ම අවබෝධ කළ නිසා, පින්වත් මහණෙනි, ඒ භික්ෂුවට ‘දහමේ පරතෙර පත් කෙනා’ කියල කියනවා.
41. කථඤ්ච භික්ඛවේ භික්ඛු සොත්තියෝ හෝති? නිස්සුතාස්ස හොන්ති පාපකා අකුසලා ධම්මා සංකිලේසිකා පෝනොබ්භවිකා සදරා දුක්ඛවිපාකා ආයතිං ජාතිජරාමරණියා. ඒවං ඛෝ භික්ඛවේ භික්ඛු සොත්තියෝ හෝති.
පින්වත් මහණෙනි, භික්ෂුව කෙලෙස් අත්හළ කෙනෙක් වෙන්නෙ කොහොමද? සිත කෙලෙසන, පුනර්භවය ඇති කරන, පීඩා සහිත, දුක් විපාක ඇති, යළි යළිත් ඉපදීම් ජරා මරණ ලබාදෙන පාපී අකුසල් අත්හැර දැමූ නිසා, පින්වත් මහණෙනි, ඒ භික්ෂුවට ‘කෙලෙස් අත්හළ කෙනා’ කියල කියනවා.
42. කථඤ්ච භික්ඛවේ භික්ඛු අරියෝ හෝති? ආරකාස්ස හොන්ති පාපකා අකුසලා ධම්මා සංකිලේසිකා පෝනොබ්භවිකා සදරා දුක්ඛවිපාකා ආයතිං ජාතිජරාමරණියා. ඒවං ඛෝ භික්ඛවේ භික්ඛු අරියෝ හෝති.
පින්වත් මහණෙනි, භික්ෂුව ‘ආර්ය’ වන්නෙ කොහොමද? සිත කෙලෙසන, පුනර්භවය ඇති කරන, පීඩා සහිත, දුක් විපාක ඇති, යළි යළිත් ඉපදීම්, ජරා මරණ ලබා දෙන පාපී අකුසල් දුරු කළ නිසා, පින්වත් මහණෙනි, ඒ භික්ෂුවට ‘ආර්ය’ කියල කියනවා.
43. කථඤ්ච භික්ඛවේ භික්ඛු අරහං හෝති? ආරකාස්ස හොන්ති පාපකා අකුසලා ධම්මා සංකිලේසිකා පෝනොබ්භවිකා සදරා දුක්ඛවිපාකා ආයතිං ජාතිජරාමරණියා. ඒවං ඛෝ භික්ඛවේ භික්ඛු අරහං හෝති.
පින්වත් මහණෙනි, භික්ෂුව ‘රහතන් වහන්සේ’ වන්නෙ කොහොමද? පින්වත් මහණෙනි, සිත කිළුටු කරන, පුනර්භවය ඇති කරන, පීඩා සහිත, දුක් විපාක ලබාදෙන, යළි යළිත් ඉපදීම්, ජරා මරණ ලබාදෙන පාපී අකුසල් දුරු කළ නිසා, ඒ භික්ෂුවට ‘රහතන් වහන්සේ’ කියල කියනවා.
ඉදමවෝච භගවා. අත්තමනා තේ භික්ඛූ භගවතෝ භාසිතං අභිනන්දුන්ති.
භාග්‍යවතුන් වහන්සේ මේ දේශනය වදාළා. එයට සවන්දුන් භික්ෂූන් වහන්සේලා ගොඩාක් සතුටු වුනා. භාග්‍යවතුන් වහන්සේ වදාළ මේ දේශනය සාදු නාද නංවමින් සතුටින් පිළිගත්තා.
සාදු! සාදු!! සාදු!!!
මහාඅස්සපුරසුත්තං නවමං.

අස්සපුර නම් කුඩා නගරයේ දී වදාළ විස්තරාත්මක දෙසුම නිමා විය.
