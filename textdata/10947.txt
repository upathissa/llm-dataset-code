අංගුත්තර නිකාය
අට්ඨක නිපාතෝ
8.1.1.1. මෙත්තානිසංස සුත්තං
8.1.1.1. මෛත්‍රී භාවනාවෙහි අනුසස් ගැන වදාළ දෙසුම
ඒවං මේ සුතං: ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තත්‍ර ඛෝ භගවා භික්ඛු ආමන්තේසි භික්ඛවෝති. භදන්තේති තේ භික්ඛු භගවතෝ පච්චස්සෝසුං. භගවා ඒතදවෝච:
මා විසින් මෙසේ අසන ලදී. එක් සමයක භාග්‍යවතුන් වහන්සේ සැවැත් නුවර ජේතවනය නම් අනේපිඬු සිටුහුගේ ආරාමයෙහි වැඩ වසන සේක. එකල්හී භාග්‍යවතුන් වහන්සේ “මහණෙනි” යි කියා භික්ෂූන් අමතා වදාළ සේක. “පින්වතුන් වහන්සැ”යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
මෙත්තාය භික්ඛවේ චේතෝවිමුත්තියා ආසේවිතාය භාවිතාය බහුලීකතාය යානීකතාය වත්ථුකතාය අනුට්ඨිතාය පරිචිතාය සුසමාරද්ධාය අට්ඨානිසංසා පාටිකංඛා. කතමේ අට්ඨ:
මහණෙනි, මෛත්‍රී චිත්ත සමාධිය හොඳින් පුරුදු කිරීමෙන්, දියුණු කිරීමෙන්, බහුල වශයෙන් ප්‍රගුණ කිරීමෙන්, පහසුවෙන් නැග යා හැකි රථයක් සේ පුරුදු කිරීමෙන්, පහසුවෙන් ලැග සිටිය හැකි තැනක් සේ පුරුදු කිරීමෙන්, මැනැවින් පිහිටුවා ගැනීමෙන්, නැවත නැවත කිරීමෙන්, ප්‍රබල අයුරින් පැවැත්වීමෙන් ආනිශංස අටක් කැමති විය යුත්තේ ය. ඒ කවර අටක් ද යත්;
සුඛං සුපති, සුඛං පටිබුජ්ඣති, න පාපකං සුපිනං පස්සති, මනුස්සානං පියෝ හෝති, අමනුස්සානං පියෝ හෝති, දේවතා රක්ඛන්ති, නාස්ස අග්ගි වා විසං වා සත්ථං වා කමති, උත්තරිං අප්පටිවිජ්ඣන්තෝ බ්‍රහ්මලෝකූපගෝ හෝති.
සුවසේ නිදයි. සුවසේ අවදිවෙයි. පවිටු සිහින නොදකියි. මිනිසුන් හට ප්‍රිය වෙයි. අමනුෂ්‍යයන් හට ප්‍රිය වෙයි. දෙවියෝ රකිත්. ඔහුට ගින්නෙන් වේවා, වස විසෙන් වේවා, ආයුධයෙන් වේවා අනතුරු නොවෙයි. මරණයට පෙර යම්කිසි මාර්ගඵල විශේෂයක් ලබාගන්නට නොහැකි වුවහොත් බඹලොව උපදින්නේ වෙයි.
මෙත්තාය භික්ඛවේ චේතෝවිමුත්තියා ආසේවිතාය භාවිතාය බහුලීකතාය යානීකතාය වත්ථුකතාය අනුට්ඨිතාය පරිචිතාය සුසමාරද්ධාය ඉමේ අට්ඨානිසංසා පාටිකංඛාති.
මහණෙනි, මෛත්‍රී චිත්ත සමාධිය හොඳින් පුරුදු කිරීමෙන්, දියුණු කිරීමෙන්, බහුල වශයෙන් ප්‍රගුණ කිරීමෙන්, පහසුවෙන් නැග යා හැකි රථයක් සේ පුරුදු කිරීමෙන්, පහසුවෙන් ලැග සිටිය හැකි තැනක් සේ පුරුදු කිරීමෙන්, මැනැවින් පිහිටුවා ගැනීමෙන්, නැවත නැවත කිරීමෙන්, ප්‍රබල අයුරින් පැවැත්වීමෙන් මෙම අටක් වූ ආනිශංසයන් කැමති විය යුත්තේ ය.
(ගාථා)
යෝ ච මෙත්තං භාවයති, අප්පමාණං පතිස්සතෝ
තනූ සංයෝජනා හොන්ති, පස්සතෝ උපධික්ඛයං
1. යමෙක් හොඳින් සිහිය උපදවාගෙන ප්‍රමාණ රහිත කොට මෙත් සිත වඩයි නම්, කෙලෙසුන්ගේ ක්ෂය වීම ද දකිනා ඔහුගේ සංයෝජනයෝ තුනී වෙති.
ඒකම්පි චේ පාණමදුට්ඨචිත්තෝ, මෙත්තායති කුසලී තේන හෝති
සබ්බේව පාණේ මනසානුකම්පී, පහූතමරියෝ පකරෝති පුඤ්ඤං
2. ඉදින් එක් ප්‍රාණියෙකු කෙරෙහි වත් දුෂ්ට සිතක් නැති ව මෙත් සිත වඩයි නම්, එකරුණෙන් හේ කුසල් කරන්නෙක් වෙයි. සියළු ප්‍රාණීන් කෙරෙහි සිතින් අනුකම්පා කරන ආර්ය තෙමේ බොහෝ පින් රැස් කරයි.
යේ සත්තසණ්ඩං පඨවිං ජිනිත්වා, රාජීසයෝ යජමානානුපරියගා
සස්සමේධං පුරිසමේධං, සම්මාපාසං වාචපෙය්‍යං නිරග්ගළං
3. ඍෂිවරයෙක් හා සමාන වූ යම් දැහැමි රජෙක් ජන ප්‍රදේශ සතකින් යුතු මේ පොළෝ තලය දිනා සස්සමේධ, පුරිසමේධ, සම්මාපාස, වාචපෙය්‍ය, නිරග්ගල යන යාගයන් වශයෙන් දන් දෙමින් හැසිරෙත් ද,
මෙත්තස්ස චිත්තස්ස සුභාවිතස්ස
කලම්පි තේ නානුභවන්ති සෝළසිං
චන්දප්පභා තාරගණා ච සබ්බේ
යථා න අග්ඝන්ති කලම්පි සෝළසිං
4. මැනැවින් වඩන ලද මෙත් සිතින් ලැබෙන අනුසස් වලින් සොළොස් වන කලාවෙන් එක් කලාවක් තරම් වත්, ඒ යාගයන්ගේ විපාක නොවටියි. චන්ද්‍රාලෝකයෙන් සියලු තරු එළිය පරදවන සෙයිනි.
යෝ න හන්ති න ඝාතේති, න ජිනාති න ජාපයේ
මෙත්තං සෝ සබ්බභූතානං, වේරං තස්ස න කේනචීති
5. යමෙක් ප්‍රාණීන් නොනසයි ද, නොනස්සවයි ද, හානි නොකරයි ද, හානි නොකරවයි ද, සියළු සතුන් කෙරෙහි මෙත් සිත පවත්වයි ද, ඔහු තුළ කිසිවෙකු කෙරෙහි වෛරයක් නැත්තේ ය.
සාදු! සාදු!! සාදු!!!
මෙත්තානිසංස සූත්‍රය නිමා විය.
