අංගුත්තර නිකාය
පඤ්චක නිපාතෝ
5.2.3.8. දුතිය අනාගත භය සුත්තං
5.2.3.8. අනාගත භය ගැන වදාළ දෙවන දෙසුම
(සාවත්ථිනිදානං:)
සැවැත් නුවර දී ය ……..
පඤ්චිමානි භික්ඛවේ අනාගතභයානි සම්පස්සමානේන අලමේව භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. කතමානි පඤ්ච?
මහණෙනි, මේ පස් වැදෑරුම් අනාගත භය දකිනා භික්ෂුව විසින් අප්‍රමාදීව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය. ඒ කවර පසක් ද යත්;
ඉධ භික්ඛවේ භික්ඛු ඉති පටිසඤ්චික්ඛති: “අහං ඛෝ ඒතරහි දහරෝ යුවා සුසු කාළකේසෝ භද්‍රනේ යොබ්බනේන සමන්නාගතෝ පඨමේන වයසා හෝති ඛෝ පන සෝ සමයෝ යං ඉමං කායං ජරා ඵුසති. ජිණ්ණේන ඛෝ පන ජරාය අභිභූතේන න සුකරං බුද්ධානං සාසනං මනසිකාතුං. න සුකරානි අරඤ්ඤේ වනපත්ථානි පන්තානි සේනාසනානි පටිසේවිතුං පුරා මං සෝ ධම්මෝ ආගච්ඡති අනිට්ඨෝ අකන්තෝ අමනාපෝ. හන්දාහං පටිගච්චේව විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය-යේනාහං ධම්මේන සමන්නාගතෝ ජිණ්ණකෝ’පි ඵාසුං විහරිස්සාමී”ති. ඉදං භික්ඛවේ පඨමං අනාගතභයං සම්පස්සමානේන අලමේව භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
මහණෙනි, මෙහිලා භික්ෂුව මෙසේ නුවණින් මෙනෙහි කරයි. ‘මම වනාහී මෙකල තරුණ වූයේ යොවුන් වූයේ ඉතා කළු කෙස් ඇත්තේ සොඳුරු වූ යෞවනයෙන් යුක්ත වූයේ පළමු වයසේ සිටිමි. යම් හෙයකින් මේ ශරීරය ජරාවෙන් ස්පර්ශ කරනු ලබන්නේ ද, එබඳු කාලයක් එන්නේ ම ය. ජරා ජීර්ණ ව ජරාවෙන් මැඬුණු කල්හී බුදුරජුන්ගේ අනුශාසනය මෙනෙහි කරන්නට පහසු නැත්තේ ය. අරණ්‍ය, වනපෙත්, දුර ඈත සෙනසුන් සේවනය කරන්නට පහසු නැත්තේ ය. මා වෙත ඒ අනිෂ්ට වූ, අකාන්ත වූ, අමනාප වූ ඒ ජරා ධර්මය සැණෙකින් පැමිණෙන්නේ ය. එයට පෙර ම මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි. යම් ධර්මයකින් සමන්විත වූ මම ජරාජීර්ණ වූයේ නමුත් පහසුවෙන් වාසය කරන්නෙමි’ යි. මහණෙනි, මේ පළමුවෙනි අනාගත භය දකිනා භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
පුන ච පරං භික්ඛවේ භික්ඛු ඉති පටිසඤ්චික්ඛති: ‘අහං ඛෝ ඒතරහි අප්පාබාධෝ අප්පාතංකෝ සමවේපාකිනියා ගහණියා සමන්නාගතෝ නාතිසීතාය නාච්චුණ්හාය මජ්ඣිමාය පධානක්ඛමාය. හෝති ඛෝ පන සෝ සමයෝ යං ඉමං කායං ව්‍යාධි ඵුසති. බ්‍යාධිතේන ඛෝ පන බ්‍යාධාභිභූතේන න සුකරං බුද්ධානං සාසනං මනසිකාතුං. න සුකරානි අරඤ්ඤේ වනපත්ථානි පන්තානි සේනාසනානි පටිසේවිතුං. පුරා මං සෝ ධම්මෝ ආගච්ඡති අනිට්ඨෝ අකන්තෝ අමනාපෝ, හන්දාහං පටිගච්චේව විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය-යේනාහං ධම්මේන සමන්නාගතෝ බ්‍යාධිතෝපි ඵාසුං විහරිස්සාමී’ති. ඉදං භික්ඛවේ දුතියං අනාගතභයං සම්පස්සමානේන අලමේව භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
තව ද මහණෙනි, භික්ෂුව මෙසේ නුවණින් මෙනෙහි කරයි. ‘මම වනාහී මෙකල අල්ප ආබාධ ඇත්තේ වෙමි. අල්ප රෝග ඇත්තේ වෙමි. සම ව දිරවන වඩා ත් සීත නොවූ ත්, වඩා ත් ඌෂ්ණ නොවූ ත්, මධ්‍යම ආහාර දිරවන ප්‍රධන් වීර්යයට ඔරොත්තු දෙන ආකාරයේ ග්‍රහණියකින් සමන්විත වූයේ වෙමි. යම් හෙයකින් මේ ශරීරය රෝගයෙන් ස්පර්ශ කරනු ලබන්නේ ද, එබඳු කාලයක් එන්නේ ම ය. රෝගී ව රෝගයෙන් මැඬුණු කල්හී බුදුරජුන්ගේ අනුශාසනය මෙනෙහි කරන්නට පහසු නැත්තේ ය. අරණ්‍ය, වනපෙත්, සෙනසුන් සේවනය කරන්නට පහසු නැත්තේ ය. මා වෙත ඒ අනිෂ්ට වූ, අකාන්ත වූ, අමනාප වූ ඒ රෝගයන් සැණෙකින් පැමිණෙන්නේ ය. එයට පෙර ම මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි. යම් ධර්මයකින් සමන්විත වූ මම රෝගී වූයේ නමුත් පහසුවෙන් වාසය කරන්නෙමි’ මහණෙනි, මේ දෙවෙනි අනාගත භය දකිනා භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
පුන ච පරං භික්ඛවේ භික්ඛු ඉති පටිසඤ්චික්ඛති: ‘ඒතරහි ඛෝ සුභික්ඛං සුසස්සං සුලභපිණ්ඩං, සුකරං උඤ්ඡේන පග්ගහේන යාපේතුං. හෝති ඛෝ පන සෝ සමයෝ යං දුබ්භික්ඛං හෝති දුස්සස්සං දුල්ලභපිණ්ඩං, න සුකරං උඤ්ඡේන පග්ගහේන යාපේතුං. දුබ්භික්ඛේන ඛෝ පන මනුස්සා යේන සුභික්ඛං තේන සංකමන්ති තත්ථ සංගණිකවිහාරෝ හෝති ආකිණ්ණවිහාරෝ. සංගණිකවිහාරේ ඛෝ පන සති ආකිණ්ණවිහාරේ න සුකරං බුද්ධානං සාසනං මනසිකාතුං. න සුකරානි අරඤ්ඤේ වනපත්ථානි පන්තානි සේනාසනානි පටිසේවිතුං. පුරා මං සෝ ධම්මෝ ආගච්ඡති අනිට්ඨෝ අකන්තෝ අමනාපෝ හන්දාහං පටිගච්චේව විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය-යේනාහං ධම්මේන සමන්නාගතෝ දුබ්භික්ඛේ’පි ඵාසුං විහරිස්සාමී’ති. ඉදං භික්ඛවේ තතියං අනාගතභයං සම්පස්සමානේන අලමේව භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
මහණෙනි, මෙහිලා භික්ෂුව මෙසේ නුවණින් මෙනෙහි කරයි. ‘මෙකල වනාහී සුභික්ෂ ඇතිවූයේ වෙයි. වගාවන් සරුසාර වූයේ, ආහාර සොයා ගැනීමට පහසු වූයේ වෙයි. පාත්‍රය ගෙන පිඬු සිඟා යෑමෙන් යැපෙන්නට පහසු වෙයි. යම් හෙයකින් දුර්භික්ෂයක් ඇතිවන්නේ නම්, වගාවන් වැනසී යන්නේ නම්, ආහාර සොයා ගැනීමට අපහසු වන්නේ ම ය. පාත්‍රය ගෙන පිඬු සිඟා යෑමෙන් යැපෙන්නට දුෂ්කර වන්නේ ම ය. එබඳු කාලයක් එන්නේ ම ය. දුර්භික්ෂයෙහි වනාහී මිනිස්සු ආහාරපාන ඇති තැන් සොයා සංක්‍රමණය කරති. එහි බොහෝ ජනයා එකට රැස් වී සිටිති. එකට වාසය කරති. බොහෝ ජනයා රැස් වී එකට වාසය කරන කල්හී බුදුරජුන්ගේ අනුශාසනය මෙනෙහි කරන්නට පහසු නැත්තේ ය. අරණ්‍ය, වනපෙත්, දුර ඈත සෙනසුන් සේවනය කරන්නට පහසු නැත්තේ ය. මා වෙත ඒ අනිෂ්ට වූ, අකාන්ත වූ, අමනාප වූ ඒ දුර්භික්ෂය සැණෙකින් පැමිණෙන්නේ ය. එයට පෙර ම මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි. යම් ධර්මයකින් සමන්විත වූ මම දුර්භික්ෂයකට පැමිණියේ නමුත් පහසුවෙන් වාසය කරන්නෙමි’ යි. මහණෙනි, මේ තුන්වෙනි අනාගත භය දකිනා භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධි ගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
පුන ච පරං භික්ඛවේ භික්ඛු ඉති පටිසඤ්චික්ඛති: ඒතරහි ඛෝ මනුස්සා සමග්ගා සම්මෝදමානා අවිවදමානා ඛීරෝදකීභූතා අඤ්ඤමඤ්ඤං පියචක්ඛූහි සම්පස්සන්තා විහරන්ති. හෝති ඛෝ පන සෝ සමයෝ යං භයං හෝති අටවිසංකෝපෝ. චක්කසමාරූළ්හා ජානපදා පරියායන්ති. භයේ ඛෝ පන සති මනුස්සා යේන ඛේමං තේන සංකමන්ති. තත්ථ සංගණිකවිහාරෝ හෝති ආකිණ්ණවිහාරෝ සංගණිකවිහාරේ ඛෝ පන සති ආකිණ්ණ විහාරේ න සුකරං බුද්ධානං සාසනං මනසිකාතුං. න සුකරානි අරඤ්ඤේ වනපත්ථානි පන්තානි සේනාසනානි පටිසේවිතුං. පුරා මං සෝ ධම්මෝ ආගච්ඡති අනිට්ඨෝ අකන්තෝ අමනාපෝ, හන්දා’හං පටිගච්චේව විරියං ආරභාමි (අප්පත්තස්ස පත්තියා, අනධිගතස්ස ආධිගමාය, අසච්ඡිකතස්ස) සච්ඡිකිරියාය-යේනාහං ධම්මේන සමන්නාගතෝ භයේ’පි ඵාසුං විහරිස්සාමී”ති. ඉදං භික්ඛවේ චතුත්ථං අනාගතභයං සම්පස්සමානේන අලමේව භික්ඛුනා අප්පමත්තේන ආතාපිනා පහිතත්තේන විහරිතුං (අප්පත්තස්ස පත්තියා ‘අනධිගතස්ස අධිගමාය අසච්ඡිකතස්ස) සච්ඡිකිරියාය.
තව ද මහණෙනි, භික්ෂුව මෙසේ නුවණින් මෙනෙහි කරයි. ‘මෙකල වනාහී මිනිස්සු සමගි ව සමගියෙන් සතුටු වෙමින් වාද විවාද නොකරමින් කිරි හා දිය එක් වූ කලක මෙන් ඔවුනොවුන් ප්‍රිය ඇසින් බලමින් වාසය කරති. යම් හෙයකින් භය ඇති වන්නේ ද, වන වැදුණු සොරුන්ගෙන් වන බිය හේතුවෙන් රථයන්ට නැගී ජනපදවැසියෝ රැකවරණ සොයා දුව යන්නාහු ද, එබඳු කාලයක් එන්නේ ම ය. භයෙහි වනාහී මිනිස්සු ආරක්ෂාව ඇති තැන් සොයා සංක්‍රමණය කරති. එහි බොහෝ ජනයා එකට රැස් වී සිටිති. එකට වාසය කරති. බොහෝ ජනයා රැස් වී එකට වාසය කරන කල්හී බුදුරජුන්ගේ අනුශාසනය මෙනෙහි කරන්නට පහසු නැත්තේ ය. අරණ්‍ය, වනපෙත්, දුර ඈත සෙනසුන් සේවනය කරන්නට පහසු නැත්තේ ය. මා වෙත ඒ අනිෂ්ට වූ, අකාන්ත වූ, අමනාප වූ ඒ භය සැණෙකින් පැමිණෙන්නේ ය. එයට පෙර ම මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි. යම් ධර්මයකින් සමන්විත වූ මම භයකට පැමිණියේ නමුත් පහසුවෙන් වාසය කරන්නෙමි’ යි. මහණෙනි, මේ සිව්වෙනි අනාගත භය දකිනා භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධි ගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
පුන ච පරං භික්ඛවේ භික්ඛු ඉති පටිසඤ්චික්ඛති: “ඒතරහි ඛෝ සංඝෝ සමග්ගෝ සම්මෝදමානෝ අවිවදමානෝ ඒකුද්දේසෝ ඵාසුං විහරති. හෝති ඛෝ පන සෝ සමයෝ යං සංඝෝ භිජ්ජති. සංඝේ ඛෝ පන භින්නේ න සුකරං බුද්ධානං සාසනං මනසිකාතුං. න සුකරානි අරඤ්ඤේ වනපත්ථානි පන්තානි සේනාසනානි පටිසේවිතුං. පුරා මං සෝ ධම්මෝ ආගච්ඡති අනිට්ඨෝ අකන්තෝ අමනාපෝ, හන්දා’හං පටිගච්චේව විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය, යේනාහං ධම්මේන සමන්නාගතෝ භින්නේ’පි සංඝේ ඵාසුං විහරිස්සාමී”ති ඉදං භික්ඛවේ පඤ්චමං අනාගතභයං සම්පස්සමානේන අලමේව භික්ඛුනා අප්පමත්තේන ආතාපිනා පහිතත්තේන විහරිතුං අප්පතස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
තව ද මහණෙනි, භික්ෂුව මෙසේ නුවණින් මෙනෙහි කරයි. ‘මෙකල වනාහී සංඝයා සමගි වූයේ වෙයි. සමගියෙන් සතුටු වූයේ වෙයි. වාද විවාද නොකරන්නේ වෙයි. එක අරමුණක් උදෙසා සුවසේ වසන්නේ වෙයි. යම් හෙයකින් සංඝයා බිඳුණේ වෙයි නම් එබඳු කාලයක් එන්නේ ම ය. සංඝයා භේද බින්න වූ කල්හී බුදුරජුන්ගේ අනුශාසනය මෙනෙහි කරන්නට පහසු නැත්තේ ය. අරණ්‍ය, වනපෙත්, දුර ඈත සෙනසුන් සේවනය කරන්නට පහසු නැත්තේ ය. මා වෙත ඒ අනිෂ්ට වූ, අකාන්ත වූ, අමනාප වූ ඒ සංඝභේදය සැණෙකින් පැමිණෙන්නේ ය. එයට පෙර ම මම නොපත් මාර්ගඵලාධි ගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි. යම් ධර්මයකින් සමන්විත වූ මම භින්න වූ සංඝයා අතරට පැමිණියේ නමුත් පහසුවෙන් වාසය කරන්නෙමි’ යි. මහණෙනි, මේ පස්වෙනි අනාගත භය දකිනා භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
ඉමානි ඛෝ භික්ඛවේ පඤ්ච අනාගතභයානි සම්පස්සමානේන අලමේව භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියායා’ති.
මහණෙනි, මේ පස් වැදෑරුම් අනාගත භය දකිනා භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
සාදු! සාදු!! සාදු!!!
දුතිය අනාගත භය සූත්‍රය නිමා විය.
