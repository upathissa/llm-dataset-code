ඛුද්දක නිකාය
ඉතිවුත්තක පාළි
3.5.10. තේවිජ්ජ සුත්තං
3.5.10. ත්‍රිවිද්‍යාව ගැන වදාළ දෙසුම
99. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. ධම්මේනාහං භික්ඛවේ තේවිජ්ජං බ්‍රාහ්මණං පඤ්ඤාපේමි නාඤ්ඤං ලපිතලාපනමත්තේන.
“පින්වත් මහණෙනි, ත්‍රිවිද්‍යා සහිත බ්‍රාහ්මණයා කියලා මම සම්මාන කරන්නේ උතුම් වූ ධර්මයට පැමිණිච්ච කෙනාවයි. එක එක අය කියපු දේවල් කිය කියා ඉන්න කෙනාව නෙවෙයි.
“කථඤ්ච භික්ඛවේ ධම්මේන තේවිජ්ජං බ්‍රාහ්මණං පඤ්ඤාපේමි නාඤ්ඤං ලපිතලාපනමත්තේන?
පින්වත් මහණෙනි, අනුන් කියපු එක එක දේවල් උපුටා දක්වමින් කියන්නේ නැතුව, උතුම් ධර්මයෙන් යුක්ත කෙනා ත්‍රිවිද්‍යා සහිත බ්‍රාහ්මණයා වශයෙන් පණවන්නේ කොහොමද?
ඉධ භික්ඛවේ භික්ඛු අනේකවිහිතං පුබ්බේනිවාසං අනුස්සරති, සෙය්‍යථිදං: ඒකම්පි ජාතිං ද්වේ’පි ජාතියෝ තිස්සෝ’පි ජාතියෝ චතස්සෝ’පි ජාතියෝ පඤ්ච’පි ජාතියෝ දස’පි ජාතියෝ වීසම්පි ජාතියෝ තිංසම්පි ජාතියෝ චත්තාළීසම්පි ජාතියෝ පඤ්ඤාසම්පි ජාතියෝ ජාතිසතම්පි ජාතිසහස්සම්පි ජාතිසතසහස්සම්පි අනේකේ’පි සංවට්ටකප්පේ අනේකේ’පි විවට්ටකප්පේ අනේකේ’පි සංවට්ටවිවට්ටකප්පේ අමුත්‍රාසිං ඒවංනාමෝ ඒවංගෝත්තෝ ඒවංවණ්ණෝ ඒවමාහාරෝ ඒවංසුඛදුක්ඛප්පටිසංවේදී ඒවමායුපරියන්තෝ. සෝ තතෝ චුතෝ අමුත්‍ර උදපාදිං.1 තත්‍රාපාසිං ඒවංනාමෝ ඒවංගෝත්තෝ ඒවංවණ්ණෝ ඒවමාහාරෝ ඒවංසුඛදුක්ඛපටිසංවේදී ඒවමායුපරියන්තෝ. සෝ තතෝ චුතෝ ඉධූපපන්නෝති. ඉති සාකාරං සඋද්දේසං අනේකවිහිතං පුබ්බේනිවාසං අනුස්සරති. අයමස්ස පඨමා විජ්ජා අධිගතා හෝති, අවිජ්ජා විහතා විජ්ජා උප්පන්නා, තමෝ විහතෝ ආලෝකෝ උප්පන්නෝ යථා තං අප්පමත්තස්ස ආතාපිනෝ පහිතත්තස්ස විහරතෝ.
පින්වත් මහණෙනි, මෙහි භික්ෂුව නොයෙක් ආකාර වූ පෙර විසූ ජීවිත ගැන සිහි කරනවා. ඒක මෙන්න මේ විදිහයි. එක ජීවිතයක්, ජීවිත දෙකක්, ජීවිත තුනක්, ජීවිත හතරක්, ජීවිත පහක්, ජීවිත දහයක්, ජීවිත විස්සක්, ජීවිත තිහක්, ජීවිත හතළිහක්, ජීවිත පණහක්, ජීවිත සියයක්, ජීවිත දහසක්, ජීවිත ලක්ෂයක් පවා සිහිකරනවා. නොයෙක් විදිහේ සංවට්ට කල්ප, නොයෙක් විදිහේ විවට්ට කල්ප, නොයෙක් විදිහේ සංවට්ට විවට්ට කල්ප සිහි කරනවා. ‘එහෙ මං මේ නමින් හිටියා. මේ විදිහයි මගේ ගෝත්‍රය. මේ විදිහයි වර්ණය. මේ විදිහටයි කෑවෙ බිව්වේ. මේ විදිහටයි සැප දුක් වින්ඳේ. මේ විදිහේ ආයුෂ ප්‍රමාණයක් තිබුනා. ඊට පස්සේ එතැනින් චුත වෙලා මෙහි උපන්නා’ කියලා. ඔය විදිහට ආකාර සහිතව, විස්තර සහිතව නොයෙක් ආකාරයෙන් පෙර ජීවිත සිහි කරනවා. මේක තමයි ඔහුගේ පළවෙනි විද්‍යාව ලබාගැනීම වෙන්නේ. අවිද්‍යාව නැතිවෙලා ගියා. විද්‍යාව ඉපදුනා. අඳුර නැතිවුනා. ආලෝකය පහළ වුනා. අප්‍රමාදීව කෙලෙස් නැති කර දමන වීරියෙන් යුක්තව වාසය කරන කෙනෙකුට තමයි ඒ අවබෝධය ලැබෙන්නේ.
පුන චපරං භික්ඛවේ භික්ඛු දිබ්බේන චක්ඛුනා විසුද්ධේන අතික්කන්තමානුසකේන සත්තේ පස්සති චවමානේ උපපජ්ජමානේ හීනේ පණීතේ සුවණ්ණේ දුබ්බණ්ණේ සුගතේ දුග්ගතේ යථාකම්මූපගේ සත්තේ පජානාති: ඉමේ වත භොන්තෝ සත්තා කායදුච්චරිතේන සමන්නාගතා, වචීදුච්චරිතේන සමන්නාගතා, මනෝදුච්චරිතේන සමන්නාගතා, අරියානං උපවාදකා මිච්ඡාදිට්ඨිකා මිච්ඡාදිට්ඨිකම්මසමාදානා. තේ කායස්ස භේදා පරම්මරණා අපායං දුග්ගතිං විනිපාතං නිරයං උපපන්නා. ඉමේ වා පන භොන්තෝ සත්තා කායසුචරිතේන සමන්නාගතා වචීසුචරිතේන සමන්නාගතා, මනෝසුචරිතේන සමන්නාගතා, අරියානං අනුපවාදකා, සම්මාදිට්ඨිකා සම්මාදිට්ඨිකම්මසමාදානා. තේ කායස්ස භේදා පරම්මරණා සුගතිං සග්ගං ලෝකං උපපන්නා’ති. ඉති දිබ්බේන චක්ඛුනා විසුද්ධේන අතික්කන්තමානුසකේන සත්තේ පස්සති චවමානේ උපපජ්ජමානේ හීනේ පණීතේ සුවණ්ණේ දුබ්බණ්ණේ සුගතේ දුග්ගතේ. යථාකම්මූපගේ සත්තේ පජානාති. අයමස්ස දුතියා විජ්ජා අධිගතා හෝති, අවිජ්ජා විහතා, විජ්ජා උප්පන්නා, තමෝ විහතෝ, ආලෝකෝ උප්පන්නෝ, යථා තං අප්පමත්තස්ස ආතාපිනෝ පහිතත්තස්ස විහරතෝ.
ඒ ගැන තවදුරටත් කියනවා නම් පින්වත් මහණෙනි, භික්ෂුව මනුෂ්‍ය හැකියාව ඉක්ම වූ, පිරිසිදු දිවැසින් දකිනවා මේ සත්වයන් චුතවෙන උපදින හැටි. පහත් උසස් බව, වර්ණවත් දුර්වර්ණවත් බව, යහපත් අයහපත් ගති ඇති බව, කර්මානුරූපව උපන් ඒ සත්වයන් ගැන මේ විදිහට දකිනවා. ‘අනේ මේ භවත් සත්වයන් කාය දුෂ්චරිතයෙන් යුක්ත වෙලා, වචී දුෂ්චරිතයෙන් යුක්ත වෙලා, මනෝ දුෂ්චරිතයෙන් යුක්ත වෙලා, ආර්යයන් වහන්සේලාට උපවාද කරලා, මිත්‍යා දෘෂ්ටිකව ඉඳලා, මිත්‍යා දෘෂ්ටික දේවල් කරලා, ඉතින් ඔවුන් කය බිඳිලා මැරුණට පස්සේ අපාය, දුගතිය කියන විනිපාත නිරයේ ඉපදිලා ඉන්නවා. ඒත් අනිත් මේ භවත් සත්වයන් නම් කාය සුචරිතයෙන් යුක්ත වෙලා, වචී සුචරිතයෙන් යුක්ත වෙලා, මනෝ සුචරිතයෙන් යුක්ත වෙලා, ආර්ය වහන්සේලාට උපවාද කරලා නෑ. යහපත් දෘෂ්ටියෙන් යුතුව තමයි ජීවත් වෙලා තියෙන්නේ, සම්මා දිට්ඨියට අනුව තමයි කටයුතු කරල තියෙන්නේ. ඉතින් ඔවුන් කය බිඳිලා මැරුණට පස්සේ සුගතිය නම් වූ දෙව්ලොව ඉපදිලා ඉන්නවා. මේ විදිහට මිනිස් හැකියාව ඉක්මවා ගිය ඉතා පිරිසිදු දිවැසින් දකිනවා මේ සත්වයන් චුත වෙන උපදින හැටි. පහත් උසස් බව, වර්ණවත් දුර්වර්ණවත් බව, යහපත් ගති, අයහපත් ගති ඇති බව. කර්මානුරූපව ඒ සත්වයන් ගිය තැන් දැනගන්නවා. මේක තමයි ඔහුගේ දෙවෙනි විද්‍යාව ලැබීම වෙන්නේ. අවිද්‍යාව නැතිවෙලා ගියා. විද්‍යාව ඉපදුනා. අඳුර නැතිවුනා. ආලෝකය පහළ වුනා. අප්‍රමාදීව කෙලෙස් නැති කර දමන වීරියෙන් යුක්තව වාසය කරන කෙනෙකුට තමයි ඒ අවබෝධය ලැබෙන්නේ.
පුන චපරං භික්ඛවේ භික්ඛු ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති. අයමස්ස තතියා විජ්ජා අධිගතා හෝති, අවිජ්ජා විහතා, විජ්ජා උප්පන්නා, තමෝ විහතෝ, ආලෝකෝ උප්පන්නෝ, යථා තං අප්පමත්තස්ස ආතාපිනෝ පහිතත්තස්ස විහරතෝ.
ඒ ගැන තවදුරටත් කියනවා නම්, පින්වත් මහණෙනි, මෙහි භික්ෂුව ආශ්‍රව ක්ෂය කරලා, අනාශ්‍රව වූ චේතෝ විමුක්තියත්, ප්‍රඥා විමුක්තියත් මේ ජීවිතයේදීම තමන් විසින්ම සාක්ෂාත් කරනවා. එයට පැමිණ වාසය කරනවා. මේ තමයි ඔහුගේ තුන්වෙනි විද්‍යාව ලැබීම වෙන්නේ. අවිද්‍යාව නැතිවෙලා ගියා. විද්‍යාව ඉපදුනා. අඳුර නැතිවුනා. ආලෝකය පහළ වුනා. අප්‍රමාදීව කෙලෙස් නැති කර දමන වීරියෙන් යුක්තව වාසය කරන කෙනෙකුට තමයි ඒ අවබෝධය ලැබෙන්නේ.
ඒවං ඛෝ අහං භික්ඛවේ ධම්මේන තේවිජ්ජං බ්‍රාහ්මණං පඤ්ඤාපේමි නාඤ්ඤං ලපිතලාපනමත්තේනා’ති.
පින්වත් මහණෙනි, ඔය විදිහට මං බ්‍රාහ්මණයාව පනවන්නේ ධර්මය තුළිනුයි. එසේ නැතිව පෙර සිටි ඍෂිවරයින් කිව්වා කියා ඔවුන්ගේ කියූ ප්‍රකාශ උපුටා දැක්වීම් පමණකින් නොවේ.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “පුබ්බේනිවාසං යෝ වේදි සග්ගාපායඤ්ච පස්සති,
අථෝ ජාතික්ඛයං පත්තෝ අභිඤ්ඤා වෝසිතෝ මුනි
“ඔහු පෙර ගත කළ ජීවිත (පුබ්බේනිවාස) ගැනත් දන්නවා. දෙව්ලොවත්, අපායත් දකිනවා. ඊට පස්සේ ඒ මුනිවරයා විශේෂ අවබෝධ ඤාණය නිසා ඉපදීම ක්ෂය කිරීමට පත්වෙනවා. නුවණින් දැනගෙන නිවන් මඟත් සම්පූර්ණ කරගන්නවා.
3. ඒතාහි තීහි විජ්ජාහි තේවිජ්ජෝ හෝති බ්‍රාහ්මණෝ,
තමහං වදාමි තේවිජ්ජං නාඤ්ඤං ලපිතලාපනන්ති”
මේ විද්‍යාවන් තුන නිසා තමයි ත්‍රිවිද්‍යා සහිත බ්‍රාහ්මණයෙක් වෙන්නේ. ඒකට තමයි මම ත්‍රිවිද්‍යාව කියන්නේ. එහෙම නැතුව අනුන් කියපු දේවල් උපුටාගෙන කිය කියා ඉන්න එක නොවෙයි.”
අයම්පි අත්ථෝ වුත්තෝ භගවතා. ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
පඤ්චමෝ වග්ගෝ.
පස්වෙනි වර්ගය නිමා විය.
තස්සුද්දානං :පසාදජීවිතසංඝාටි අග්ගි උපපරික්ඛයාඋපපත්ති කාම කල්‍යාණං, දානං ධම්මේන තේ දසා’ති.
තිකනිපාතෝ නිට්ඨිතෝ.
තික නිපාතය නිමා විය.
