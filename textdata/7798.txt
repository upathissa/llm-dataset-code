අංගුත්තර නිකාය
දසක නිපාතෝ
10.1.3.3. කාය සුත්තං
10.1.3.3. කය මුල්කොට වදාළ දෙසුම
(සාවත්ථිනිදානං)
සැවැත් නුවර දී ය ………..
අත්ථි භික්ඛවේ ධම්මා කායේන පහාතබ්බා නෝ වාචාය. අත්ථි භික්ඛවේ ධම්මා වාචාය පහාතබ්බා නෝ කායේන. අත්ථි භික්ඛවේ ධම්මා නේව කායේන පහාතබ්බා නෝ වාචාය, පඤ්ඤාය දිස්වා දිස්වා පහාතබ්බා.
“මහණෙනි, කයෙන් ප්‍රහාණය කළ යුතු ධර්මයන් ඇත. ඒවා වචනයෙන් ප්‍රහාණය කළ නොහැකි ය. මහණෙනි, වචනයෙන් ප්‍රහාණය කළ යුතු ධර්මයන් ඇත. ඒවා කයෙන් ප්‍රහාණය කළ නොහැකි ය. මහණෙනි, කයෙනුත් ප්‍රහාණය  කළ නොහැකි වූ වචනයෙනුත් ප්‍රහාණය කළ නොහැකි වූ ධර්මයන් ඇත. ඒවා ප්‍රඥාවෙන් දැක දැක ප්‍රහාණය කළ යුත්තේ ය.
කතමේ ව භික්ඛවේ ධම්මා කායේන පහාතබ්බා නෝ වාචාය:
මහණෙනි, කයෙන් ප්‍රහාණය කළ යුතු වූත්, වචනයෙන් ප්‍රහාණය නොකළ හැකි වූත් ධර්මයන් මොනවා ද?
ඉධ භික්ඛවේ භික්ඛු අකුසලං ආපන්නෝ හෝති කඤ්චිදේව දේසං කායේන. තමේනං අනුවිච්ච විඤ්ඤූ සබ්‍රහ්මචාරී ඒවමාහංසු: “ආයස්මා ඛෝ අකුසලං ආපන්නෝ කඤ්චිදේව දේසං කායේන, සාධු වතායස්මා කායදුච්චරිතං පහාය කායසුචරිතං භාවේතු”ති. සෝ අනුවිච්ච විඤ්ඤූහි සබ්‍රහ්මචාරීහි වුච්චමානෝ කාය දුච්චරිතං පහාය කාය සුචරිතං භාවේති. ඉමේ වුච්චන්ති භික්ඛවේ ධම්මා කායේන පහාතබ්බා නෝ වාචාය.
මහණෙනි, මෙහිලා භික්ෂුව කය මුල්කොට කිසියම් දොස් සහිත අකුසලයකට පත්වූයේ වෙයි. එවිට ඒ භික්ෂුවට නුවණැති සබ්‍රහ්මචාරීහු කරුණු සහිත ව මෙසේ කියති. ‘ආයුෂ්මතුනි, කය මුල්කොට කිසියම් දොස් සහිත අකුසලයකට ඔබ පත් වී ඇත. ආයුෂ්මතුන් ඒ කාය දුශ්චරිතය ප්‍රහාණය කොට කාය සුචරිතය දියුණු කරාවා! එය යහපත් ය.’ නුවණැති සබ්‍රහ්මචාරීන් වහන්සේලා කරුණු සහිත ව පවසන විට ඒ භික්ෂුව කාය දුශ්චරිතය ප්‍රහාණය කොට කාය සුචරිතය දියුණු කරයි. මහණෙනි, මේ ධර්මයෝ කයින් ප්‍රහාණය කළ යුත්තාහු ය. වචනයෙන් නොවේ’ යි කියනු ලැබේ.
කතමේ ච භික්ඛවේ ධම්මා වාචාය පහාතබ්බා නෝ කායේන:
මහණෙනි, වචනයෙන් ප්‍රහාණය කළ යුතු වූත්, කයෙන් ප්‍රහාණය නොකළ හැකි වූත් ධර්මයන් මොනවා ද?
ඉධ භික්ඛවේ භික්ඛු අකුසලං ආපන්නෝ හෝති කඤ්චිදේව දේසං වාචාය. තමේනං අනුවිවච්ච විඤ්ඤූ සබ්‍රහ්මචාරී ඒවමාහංසු: ආයස්මා ඛෝ අකුසලං ආපන්නෝ කඤ්චිදේව දේසං වාචාය, සාධුවතායස්මා වචී දුච්චරිතං පහාය වචී සුචරිතං භාවේතු”ති. සෝ අනුවිච්ච විඤ්ඤූහි සබ්‍රහ්මචාරීහි වුච්චමානෝ වචීදුච්චරිතං පහාය වචීසුචරිතං භාවේති. ඉමේ වුච්චන්ති භික්ඛවේ ධම්මා වාචාය පහාතබ්බා, නෝ කායේන.
මහණෙනි, මෙහිලා භික්ෂුව වචනය මුල්කොට කිසියම් දොස් සහිත අකුසලයකට පත්වූයේ වෙයි. එවිට ඒ භික්ෂුවට නුවණැති සබ්‍රහ්මචාරීහු කරුණු සහිත ව මෙසේ කියති. ‘ආයුෂ්මතුනි, වචනය මුල්කොට කිසියම් දොස් සහිත අකුසලයකට ඔබ පත් වී ඇත. ආයුෂ්මතුන් ඒ වචී දුශ්චරිතය ප්‍රහාණය කොට වචී සුචරිතය දියුණු කරාවා! එය යහපත් ය.’ නුවණැති සබ්‍රහ්මචාරීන් වහන්සේලා කරුණු සහිත ව පවසන විට ඒ භික්ෂුව වචී දුශ්චරිතය ප්‍රහාණය කොට වචී සුචරිතය දියුණු කරයි. මහණෙනි, මේ ධර්මයෝ වචනයෙන් ප්‍රහාණය කළ යුත්තාහු ය. කයෙන් නොවේ’ යි කියනු ලැබේ.
කතමේ ච භික්ඛවේ ධම්මා නේව කායේන පහාතබ්බා නෝ වාචාය, පඤ්ඤාය දිස්වා දිස්වා පහාතබ්බා:
මහණෙනි, කයෙනුත් නොව, වචනයෙනුත් නොව ප්‍රඥාවෙන් දැක දැක ප්‍රහාණය කළ යුතු ධර්මයන් මොනවා ද?
ලෝභෝ භික්ඛවේ නේව කායේන පහාතබ්බෝ, නෝ වාචාය, පඤ්ඤාය දිස්වා දිස්වා පහාතබ්බෝ. දෝසෝ භික්ඛවේ ....(පෙ).... මෝහෝ භික්ඛවේ ....(පෙ).... කෝධෝ භික්ඛවේ ....(පෙ).... උපනාහෝ භික්ඛවේ ....(පෙ).... මක්ඛෝ භික්ඛවේ ....(පෙ).... පළාසෝ භික්ඛවේ ....(පෙ).... මච්ඡරියං භික්ඛවේ නේව කායේන පහාතබ්බෝ නෝ වාචාය, පඤ්ඤාය දිස්වා දිස්වා පහාතබ්බං. පාපිකා භික්ඛවේ ඉස්සා නේව කායේන පහාතබ්බා නෝ වාචාය, පඤ්ඤාය දිස්වා දිස්වා පහාතබ්බා.
කතමා ච භික්ඛවේ පාපිකා ඉස්සා:
මහණෙනි, ලෝභය යනු කයෙනුත් ප්‍රහාණය කළ නොහැකි වූ, වචනයෙනුත් ප්‍රහාණය කළ නොහැකි වූ ප්‍රඥාවෙන් ම දැක දැක ප්‍රහාණය කළ යුතු දෙයකි. මහණෙනි, ද්වේෂය යනු ….(පෙ)…. මහණෙනි, මෝහය යනු ….(පෙ)…. මහණෙනි, ක්‍රෝධය යනු ….(පෙ)…. මහණෙනි, බද්ධ වෛරය යනු ….(පෙ)…. මහණෙනි, ගුණමකු බව යනු ….(පෙ)…. මහණෙනි, එකට එක කිරීම  යනු ….(පෙ)…. මහණෙනි, මසුරුබව යනු කයෙනුත් ප්‍රහාණය කළ නොහැකි වූ, වචනයෙනුත් ප්‍රහාණය කළ නොහැකි වූ ප්‍රඥාවෙන් ම දැක දැක ප්‍රහාණය කළ යුතු දෙයකි.
මහණෙනි, පවිටු ඊර්ෂ්‍යාව කයෙන් ප්‍රහාණය කළ නොහැකි ය. වචනයෙන් ප්‍රහාණය කළ නොහැකි ය. ප්‍රඥාවෙන් ම දැක දැක ප්‍රහාණය කළ යුතු ය. මහණෙනි, පවිටු ඊර්ෂ්‍යාව යනු කුමක් ද?
ඉධ භික්ඛවේ ඉජ්ඣති ගහපතිස්ස වා ගහපතිපුත්තස්ස වා ධනේන වා ධඤ්ඤේන වා රජතේන වා ජාතරූපේන වා. තත්‍රඤ්ඤතතරස්ස දාසස්ස වා ඕපවාසස්ස වා ඒවං හෝති. “අහෝ වතිමස්ස ගහපතිස්ස වා ගහපතිපුත්තස්ස වා න ඉජ්ඣය්‍යේ ධනේන වා ධඤ්ඤේන වා රජතේන වා ජාතරූපේන වා”ති. සමණෝ වා පන බ්‍රාහ්මණේවා ලාභී හෝති චීවරපිණ්ඩපාතසේනාසනගිලානපච්චයභේසජ්ජපරික්ඛාරානං තත්‍රඤ්ඤතරස්ස සමණස්ස වා බ්‍රාහ්මණස්ස වා ඒවං හෝති: “අහෝ වත අයමායස්මා න ලාභී අස්ස චීවරපිණ්ඩපාතසේනාසනගිලානපච්චයභේසජ්ජපරික්ඛාරානන්ති”. අයං වුච්චති භික්ඛවේ පාපිකා ඉස්සා, පාපිකා භික්ඛවේ ඉස්සා නේව කායේන පහාතබ්බා නෝ වාචාය, පඤ්ඤාය දිස්වා දිස්වා පහාතබ්බා.
පාපිකා භික්ඛවේ ඉච්ඡා නේව කායේන පහාතබ්බා නෝ වාචාය, පඤ්ඤාය දිස්වා දිස්වා පහාතබ්බා.

කතමා ච භික්ඛවේ පාපිකා ඉච්ඡා:
මහණෙනි, මෙහිලා ගෘහපතියෙකුට හෝ ගෘහපති පුත්‍රයෙකුට හෝ ධනයෙන් වේවා, ධාන්‍යයෙන් වේවා, රිදියෙන් වේවා, රනින් වේවා යම් දියුණුවක් වෙයි. එහිලා වෙනත් දාසයෙකුට වේවා, එහි වසන කෙනෙකුට වේවා මෙවැනි අදහසක් ඇතිවෙයි. ‘අහෝ…! ඒකාන්තයෙන් ම මේ ගෘහපතියාට හෝ ගෘහපති පුත්‍රයාට හෝ ධනයෙන් වේවා, ධාන්‍යයෙන් වේවා, රිදියෙන් වේවා, රනින් වේවා යම් දියුණුවක් නොවේ නම් ඉතා මැනැවි’ යි. එමෙන් ම ශ්‍රමණයෙක් හෝ බ්‍රාහ්මණයෙක් හෝ සිවුරු, පිණ්ඩපාත, සේනාසන, ගිලන්පස බෙහෙත් පිරිකර ලබනසුළු වෙයි. එවිට වෙනත් ශ්‍රමණයෙකුට හෝ බ්‍රාහ්මණයෙකුට හෝ මේ අදහස ඇතිවෙයි. ‘අහෝ…! ඒකාන්තයෙන් ම මේ ආයුෂ්මතුන්ට සිවුරු, පිණ්ඩපාත, සේනාසන, ගිලන්පස බෙහෙත් පිරිකර නොලැබේ නම් මැනැවි’ යි. මහණෙනි, මෙයට පවිටු ඊර්ෂ්‍යාව යැයි කියනු ලැබේ. මහණෙනි, පවිටු ඊර්ෂ්‍යාව කයෙන් ප්‍රහාණය කළ නොහැකි ය. වචනයෙන් ප්‍රහාණය කළ නොහැකි ය. ප්‍රඥාවෙන් ම දැක දැක ප්‍රහාණය කළ යුතු ය.
මහණෙනි, පවිටු ආශාව කයෙන් ප්‍රහාණය කළ නොහැකි ය. වචනයෙන් ප්‍රහාණය කළ නොහැකි ය. ප්‍රඥාවෙන් ම දැක දැක ප්‍රහාණය කළ යුතු ය. මහණෙනි, පවිටු ආශාව යනු කුමක් ද?
ඉධ භික්ඛවේ ඒකච්චෝ අස්සද්ධෝ සමානෝ ‘සද්ධෝ’ති මං ජානෙය්‍යුන්ති ඉච්ඡති, දුස්සීලෝ සමානෝ ‘සීලවා’ති මං ජානෙය්‍යුන්ති ඉච්ඡති, අප්පස්සුතෝ සමානෝ ‘බහුස්සුතෝ’ ති මං ජානෙය්‍යුන්ති ඉච්ඡති, සංගණිකාරාමෝ සමානෝ පවිවිත්තෝති මං ජානෙය්‍යුන්ති ඉච්ඡති, කුසීතෝ සමානෝ ආරද්ධවිරියෝති මං ජානෙය්‍යුන්ති ඉච්ඡති, මුට්ඨස්සතිසමානෝ උපට්ඨිතසතීති මං ජානෙය්‍යුන්ති ඉච්ඡති අසමාහිතෝ සමානෝ සමාහිතෝ ති මං ජානෙය්‍යුන්ති ඉච්ඡති, දුප්පඤ්ඤෝ සමානෝ පඤ්ඤවාති මං ජානෙය්‍යුන්ති ඉච්ඡති, අඛීණාසවෝ සමානෝ ඛීණාසවෝති මං ජානෙය්‍යුන්ති ඉච්ඡති, අයං වුච්චති භික්ඛවේ පාපිකා ඉච්ඡා, පාපිකා භික්ඛවේ ඉච්ඡා නේව කායේන පහාතබ්බා නෝ වාචාය, පඤ්ඤාය දිස්වා දිස්වා පහාතබ්බා.
මහණෙනි, මෙහිලා කෙනෙක් ශ්‍රද්ධා නැති ව සිටියි. හේ ‘සැදැහැ ඇත්තේ යැයි මා ගැන අන්‍යයෝ දනිත්වා’ යි කැමති වෙයි. දුස්සීල ව සිටිමින් ‘මා සිල්වත් යැයි අන්‍යයෝ දනිත්වා’ යි කැමති වෙයි. අල්පශ්‍රැත ව සිටිමින් ‘මා බහුශ්‍රැතයෙකි යි අන්‍යයෝ දනිත්වා’ යි කැමති වෙයි. පිරිස් සමඟ ඇලෙමින් සිටිමින් ‘මා හුදෙකලාවේ සිටින කෙනෙකි යි අන්‍යයෝ දනිත්වා’ යි කැමති වෙයි. කුසීත ව සිටිමින් ‘මා පටන් ගත් වීර්යය ඇති කෙනෙකි යි අන්‍යයෝ දනිත්වා’ යි කැමති වෙයි. සිහි මුලාව සිටිමින් ‘මා එළැඹ සිටි සිහිය ඇත්තෙකි යි අන්‍යයෝ දනිත්වා’ යි කැමති වෙයි. සිත නොඑකඟ ව සිටිය දී ‘මා සමාධිමත් සිත් ඇත්තෙකි යි අන්‍යයෝ දනිත්වා’ යි කැමති වෙයි. දුෂ්ප්‍රාඥ ව සිටියදී ‘මා ප්‍රඥාවන්තයෙකි යි අන්‍යයෝ දනිත්වා යි’ කැමති වෙයි. ආශ්‍රවයන් සහිත ව සිටියදී ‘මා ඛීණාස්‍රවයෙකි යි අන්‍යයෝ දනිත්වා’ යි කැමති වෙයි. මහණෙනි, මෙයට පවිටු ආශාව යැයි කියනු ලැබේ. මහණෙනි, පවිටු ආශාව කයෙන් ප්‍රහාණය කළ නොහැකි ය. වචනයෙන් ප්‍රහාණය කළ නොහැකි ය. ප්‍රඥාවෙන් ම දැක දැක ප්‍රහාණය කළ යුතු ය.
තං චේ භික්ඛවේ භික්ඛු, ලෝභෝ අභිභුය්‍ය ඉරීයති. දෝසෝ ....(පෙ).... මෝහෝ ....(පෙ).... කෝධෝ ....(පෙ).... උපනාහෝ ....(පෙ).... මක්ඛෝ ....(පෙ).... පළාසෝ ....(පෙ).... මච්ඡරියං පාපිකා ඉස්සා ....(පෙ).... පාපිකා ඉච්ඡා අභිභුය්‍ය ඉරීයති, සෝ ඒවමස්ස වේදිතබ්බෝ: න අයමායස්මා තථා පජානාති, යථා පජානතෝ ලෝභෝ න හෝති, තථා හිමං ආයස්මන්තං ලෝභෝ අභිභුය්‍ය ඉරීයති, න අයමායස්මා තථා පජානාති, යථා පජානතෝ දෝසෝ න හෝති ....(පෙ).... මෝහෝ - කෝධෝ - උපනාහෝ - මක්ඛෝ - පළාසෝ - මච්ඡරියං - න පාපිකා ඉස්සා - පාපිකා ඉච්ඡා න හෝති තථා හිමං ආයස්මන්තං පාපිකා ඉච්ඡා අභිභුය්‍ය ඉරීයති. තඤ්චේ භික්ඛවේ භික්ඛුං ලෝභෝ නාභිභුය්‍ය ඉරීයති. දෝසෝ - මෝහෝ - කෝධෝ - උපනාහෝ - මක්ඛෝ - පළාසෝ - පාපිකා ඉස්සා - පාපිකා ඉච්ඡා නාභිභුය්‍ය ඉරීයති. සෝ ඒවමස්ස වේදිතබ්බෝ: ....(පෙ).... තථා අයමායස්මා පජානාති යථා පජානතෝ ලෝභෝ න හෝති, තථා හිමං ආයස්මන්තං ලෝභෝ නාභිභුය්‍ය ඉරීයති, තථා යමායස්මා පජානාති යථා පජානතෝ දෝසෝ න හෝති. මෝහෝ - කෝධෝ - උපනාහෝ - මක්ඛෝ - පළාසෝ - මච්ඡරියං - පාපිකා ඉස්සා - පාපිකා ඉච්ඡා න හෝති. තථා හි මං ආයස්මන්තං පාපිකා ඉච්ඡා නාභිභුය්‍ය ඉරීයතීති.
මහණෙනි, ඉදින් ලෝභය ඒ භික්ෂුව පාගාගෙන සිටියි නම්, ද්වේෂය ….(පෙ)…. මෝහය ….(පෙ)…. ක්‍රෝධය ….(පෙ)…. බද්ධ වෛරය ….(පෙ)…. ගුණමකු බව ….(පෙ)…. එකට එක කිරීම ….(පෙ)…. මසුරු බව ….(පෙ)…. පවිටු ඊර්ෂ්‍යාව ….(පෙ)…. පවිටු ආශාව ඒ භික්ෂුව පාගාගෙන සිටියි නම්,
ඔහු ඒ අයුරින් මෙය දැනගත යුත්තේ ය. ‘යම් අයුරකින් දන්නා කෙනෙකුට ලෝභය ඇති නොවෙයි ද, මේ ආයුෂ්මතුන්ට එබඳු දැනුමක් නැත. එනිසා ලෝභය විසින් මේ ආයුෂ්මතුන් ව පාගා ගෙන සිටියි. යම් අයුරකින් දන්නා කෙනෙකුට ද්වේෂය ඇති නොවෙයි ද, මේ ආයුෂ්මතුන්ට එබඳු දැනුමක් නැත. එනිසා ද්වේෂය විසින් මේ ආයුෂ්මතුන් ව පාගා ගෙන සිටියි. ….(පෙ)…. මෝහය ….(පෙ)…. ක්‍රෝධය ….(පෙ)…. බද්ධ වෛරය ….(පෙ)…. ගුණමකු බව ….(පෙ)…. එකට එක කිරීම ….(පෙ)…. මසුරු බව ….(පෙ)…. පවිටු ඊර්ෂ්‍යාව ….(පෙ)…. ‘යම් අයුරෙකින් දන්නා කෙනෙකුට පවිටු ආශාව ඇති නොවෙයි ද, මේ අයුෂ්මතුන්ට එබඳු දැනුමක් නැත. එනිසා පවිටු ආශාව විසින් මේ අයුෂ්මතුන් ව පාගා ගෙන සිටියි.
මහණෙනි, ඉදින් ලෝභය ඒ භික්ෂුව පාගාගෙන නොසිටියි නම්, ද්වේෂය ….(පෙ)…. මෝහය ….(පෙ)…. ක්‍රෝධය ….(පෙ)…. බද්ධ වෛරය ….(පෙ)…. ගුණමකු බව ….(පෙ)…. එකට එක කිරීම ….(පෙ)…. මසුරු බව ….(පෙ)…. පවිටු ඊර්ෂ්‍යාව ….(පෙ)…. පවිටු ආශාව ඒ භික්ෂුව පාගාගෙන නොසිටියි නම්,
ඔහු ඒ අයුරින් මෙය දැනගත යුත්තේ ය. ‘යම් අයුරකින් දන්නා කෙනෙකුට ලෝභය ඇති නොවෙයි ද, මේ ආයුෂ්මතුන්ට එබඳු දැනුමක් ඇත. එනිසා ලෝභය විසින් මේ ආයුෂ්මතුන් ව පාගා ගෙන නොසිටියි. යම් අයුරකින් දන්නා කෙනෙකුට ද්වේෂය ඇති නොවේ ද, මේ ආයුෂ්මතුන්ට එබඳු දැනුමක් ඇත. එනිසා ද්වේෂය විසින් මේ ආයුෂ්මතුන් ව පාගා ගෙන නොසිටියි. ….(පෙ)…. මෝහය ….(පෙ)…. ක්‍රෝධය ….(පෙ)…. බද්ධ වෛරය ….(පෙ)…. ගුණමකු බව ….(පෙ)…. එකට එක කිරීම ….(පෙ)…. මසුරු බව ….(පෙ)…. ‘යම් අයුරකින් දන්නා කෙනෙකුට පවිටු ආශාව ඇති නොවේ ද, මේ අයුෂ්මතුන්ට එබඳු දැනුමක් ඇත. එනිසා පවිටු ආශාව විසින් මේ අයුෂ්මතුන් ව පාගා ගෙන නොසිටියි’ යි.
සාදු! සාදු!! සාදු!!!
කාය සූත්‍රය නිමා විය.
