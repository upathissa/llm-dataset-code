අංගුත්තර නිකාය
චතුක්ක නිපාතෝ
4.5.5.3. සික්ඛානිසංස සුත්තං
4.5.5.3. ශික්ෂාවෙහි අනුසස් ගැන වදාළ දෙසුම
සික්ඛානිසංසමිදං භික්ඛවේ බ්‍රහ්මචරියං වුස්සති පඤ්ඤුත්තරං විමුත්තිසාරං සතාධිපතෙය්‍යං.
මහණෙනි, ශික්ෂාව අනුසස් කොට, ප්‍රඥාව උතුම් කොට, විමුක්තිය සාරය කොට, සිහිය අධිපති කොට මේ බඹසර හැසිරෙනු ලැබේ.
කථඤ්ච භික්ඛවේ සික්ඛානිසංසං හෝති? ඉධ භික්ඛවේ මයා සාවකානං ආභිසමාචාරිකා සික්ඛා පඤ්ඤත්තා අප්පසන්නානං පසාදාය, පසන්නානං භිය්‍යෝභාවාය. යථා යථා භික්ඛවේ මයා සාවකානං ආභිසමාචාරිකා සික්ඛා පඤ්ඤත්තා අප්පසන්නානං පසාදාය, පසන්නානං භිය්‍යෝභාවාය, තථා තථා සෝ තස්සා සික්ඛාය අඛණ්ඩකාරී හෝති අච්ඡිද්දකාරී අසබලකාරී අකම්මාසකාරී සමාදාය සික්ඛති සික්ඛාපදේසු. පුන චපරං භික්ඛවේ මයා සාවකානං ආදිබ්‍රහ්මචරියිකා සික්ඛා පඤ්ඤත්තා සබ්බසෝ සම්මා දුක්ඛක්ඛයාය. යථා යථා භික්ඛවේ මයා සාවකානං ආදිබ්‍රහ්මචරියිකා සික්ඛා පඤ්ඤත්තා සබ්බසෝ සම්මා දුක්ඛක්ඛයාය. තථා තථා සෝ තස්සා සික්ඛාය අඛණ්ඩකාරී හෝති. අච්ඡිද්දකාරී අසබලකාරී අකම්මාසකාරී සමාදාය සික්ඛති සික්ඛාපදේසු. ඒවං භික්ඛවේ සික්ඛානිසංසං හෝති.
1. මහණෙනි, මේ බඹසර ශික්ෂාව අනුසස් කොට ඇත්තේ කෙසේ ද?
මහණෙනි, මෙහිලා මා විසින් ශ්‍රාවකයන් හට ආභිසමාචාරික ශික්ෂාවෝ පණවන ලද්දාහු ය. ඒ නොපැහැදුනවුන්ගේ පැහැදීම පිණිස ය. පැහැදුනවුන්ගේ වඩාත් පැහැදීම පිණිස ය. මහණෙනි, මා විසින් ශ්‍රාවකයන් හට නොපැහැදුනවුන්ගේ පැහැදීම පිණිස ත්, පැහැදුනවුන්ගේ වඩා පැහැදීම පිණිස ත් යම් යම් අයුරකින් ශික්ෂාපදයෝ පණවන ලද්දාහු ද, ඒ ඒ අයුරින් ශික්ෂාකාමී භික්ෂුව ඒ ශික්ෂාපද කෙරෙහි නොකඩ කොට රකින්නේ වෙයි. සිදුරු නැති ව රකින්නේ වෙයි. පැල්ලම් නැති ව රකින්නේ වෙයි. කැලැල් නැති ව රකින්නේ වෙයි. තව ද මහණෙනි, මා විසින් ශ්‍රාවකයන් හට නිවන් මගට මුල්වෙන ආදිබ්‍රහ්මචරියක ශික්ෂාපද පණවන ලද්දාහු ය. ඒ සියළු අයුරින් මනාලෙස දුක් ක්ෂය වීම පිණිස ය. මහණෙනි, මා විසින් ශ්‍රාවකයන් හට නිවන් මගට මුල් වන ආදිබ්‍රහ්මචරියක ශික්ෂාපදයෝ යම් යම් අයුරකින් පණවන ලද්දාහු ද, ඒ ඒ අයුරින් ශික්ෂාකාමී භික්ෂුව ඒ ශික්ෂාපද කෙරෙහි නොකඩ කොට රකින්නේ වෙයි. සිදුරු නැති ව රකින්නේ වෙයි. පැල්ලම් නැති ව රකින්නේ වෙයි. කැලැල් නැති ව රකින්නේ වෙයි. මහණෙනි, මෙසේ මේ බඹසර ශික්ෂාව අනුසස් කොට ඇත්තේ වෙයි.
කථඤ්ච භික්ඛවේ පඤ්ඤුත්තරං හෝති? ඉධ භික්ඛවේ මයා සාවකානං ධම්මා දේසිතා සබ්බසෝ සම්මා දුක්ඛක්ඛයාය. යථා යථා භික්ඛවේ මයා සාවකානං ධම්මා දේසිතා සබ්බසෝ සම්මා දුක්ඛක්ඛයාය, තථා තථාස්ස තේ ධම්මා පඤ්ඤාය සමවෙක්ඛිතා හොන්ති. ඒවං ඛෝ භික්ඛවේ පඤ්ඤුත්තරං හෝති.
2. මහණෙනි, මේ බඹසර ප්‍රඥාව උතුම් කොට ඇත්තේ කෙසේ ද?
මහණෙනි, මෙහිලා මා විසින් ශ්‍රාවකයන් හට මුළුමනින් ම මනාකොට දුක් ක්ෂය වීම පිණිස චතුරාර්ය සත්‍ය ධර්මයෝ දෙසන ලද්දාහු ය. මහණෙනි, මා විසින් ශ්‍රාවකයන් හට මුළුමනින් ම මනාකොට දුක් ක්ෂය වීම පිණිස චතුරාර්ය සත්‍ය ධර්මයෝ යම් යම් අයුරකින් දෙසන ලද්දාහු ද, ප්‍රඥාවට කැමති භික්ෂු තෙම ඒ ඒ අයුරින් ඒ ධර්මයන් ප්‍රඥාවෙන් මනාකොට අවබෝධ කරගනියි. මහණෙනි, මෙසේ මේ බඹසර ප්‍රඥාව උතුම් කොට ඇත්තේ වෙයි.
කථඤ්ච භික්ඛවේ විමුත්තිසාරං හෝති? ඉධ භික්ඛවේ මයා සාවකානං ධම්මා දේසිතා සබ්බසෝ සම්මා දුක්ඛක්ඛයාය. යථා යථා භික්ඛවේ මයා සාවකානං ධම්මා දේසිතා සබ්බසෝ සම්මා දුක්ඛක්ඛයාය, තථා තථාස්ස තේ ධම්මා විමුත්තියා ඵස්සිතා හොන්ති. ඒවං ඛෝ භික්ඛවේ විමුත්තිසාරං හෝති.
3. මහණෙනි, මේ බඹසර විමුක්තිය සාර කොට ඇත්තේ කෙසේ ද?
මහණෙනි, මෙහිලා මා විසින් ශ්‍රාවකයන් හට මුළුමනින් ම මනාකොට දුක් ක්ෂය වීම පිණිස චතුරාර්ය සත්‍ය ධර්මයෝ දෙසන ලද්දාහු ය. මහණෙනි, මා විසින් ශ්‍රාවකයන් හට මුළුමනින් ම මනාකොට දුක් ක්ෂය වීම පිණිස චතුරාර්ය සත්‍ය ධර්මයෝ යම් යම් අයුරකින් දෙසන ලද්දාහු ද, විමුක්තිකාමී භික්ෂු තෙම ඒ ඒ අයුරින් ඒ ධර්මයන් විමුක්තියෙන් ස්පර්ශ කරන්නේ වෙයි. මහණෙනි, මෙසේ මේ බඹසර විමුක්තිය සාර කොට ඇත්තේ වෙයි.
කථඤ්ච භික්ඛවේ සතාධිපතෙය්‍යං හෝති? ඉති අපරිපූරං වා ආභිසමාචාරිකං සික්ඛං පරිපූරෙස්සාමි, පරිපූරං වා ආභිසමාචාරිකං සික්ඛං තත්ථ තත්ථ පඤ්ඤාය අනුග්ගහෙස්සාමීති. අජ්ඣත්තං යේව සති සූපට්ඨිතා හෝති. ඉති අපරිපූරං වා ආදිබ්‍රහ්මචරියිකං සික්ඛං පරිපූරෙස්සාමි, පරිපූරං වා ආදිබ්‍රහ්මචරියිකං සික්ඛං තත්ථ තත්ථ පඤ්ඤාය අනුග්ගහෙස්සාමීති අජ්ඣත්තං යේව සති සූපට්ඨිතා හෝති. ඉති අසමවෙක්ඛිතං වා ධම්මං පඤ්ඤාය සමවෙක්ඛිස්සාමි, සමවෙක්ඛිතං වා ධම්මං තත්ථ තත්ථ පඤ්ඤාය අනුග්ගහෙස්සාමීති. අජ්ඣත්තං යේව සති සූපට්ඨිතා හෝති. ඉති අඵස්සිතං වා ධම්මං විමුත්තියා ඵස්සිස්සාමි. ඵස්සිතං වා ධම්මං තත්ථ තත්ථ පඤ්ඤාය අනුග්ගහෙස්සාමීති. අජ්ඣත්තං යේව සති සූපට්ඨිතා හෝති. ඒවං ඛෝ භික්ඛවේ සතාධිපතෙය්‍යං හෝති.
4. මහණෙනි, මේ බඹසර සිහිය අධිපති කොට ඇත්තේ කෙසේ ද?
මෙසේ අසම්පූර්ණ වූ හෝ ආභිසමාචාරික ශික්ෂාව සම්පූර්ණ කරන්නෙමි. සම්පූර්ණ වූ හෝ ආභිසමාචාරික ශික්ෂාව ඒ ඒ තැන ප්‍රඥාවෙන් අනුග්‍රහ කරන්නෙමි යි තමා තුළ ම සිහිය මැනැවින් පිහිටුවා ගන්නේ වෙයි. මෙසේ අසම්පූර්ණ වූ හෝ ආදිබ්‍රහ්මචරියක ශික්ෂාව සම්පූර්ණ කරන්නෙමි. සම්පූර්ණ වූ හෝ ආදිබ්‍රහ්මචරියක ශික්ෂාව ඒ ඒ තැන ප්‍රඥාවෙන් අනුග්‍රහ කරන්නෙමි යි තමා තුළ ම සිහිය මැනැවින් පිහිටුවා ගන්නේ වෙයි. මෙසේ නුවණින් නොදකින ලද චතුරාර්ය සත්‍යය ධර්මය නුවණින් දකින්නෙමි යි කියා හෝ නුවණින් දකින ලද චතුරාර්ය සත්‍යය ධර්මය ඒ ඒ තැන ප්‍රඥාවෙන් අනුග්‍රහ කරන්නෙමි යි තමා තුළ ම සිහිය මැනැවින් පිහිටුවා ගන්නේ වෙයි. මෙසේ ස්පර්ශ නොකළ විමුක්තිය ස්පර්ශ කරන්නෙමි යි කියා හෝ ස්පර්ශ කළ විමුක්තිය ඒ ඒ තැන ප්‍රඥාවෙන් අනුග්‍රහ කරන්නෙමි යි තමා තුළ ම සිහිය මැනැවින් පිහිටුවා ගන්නේ වෙයි. මහණෙනි, මෙසේ මේ බඹසර සිහිය අධිපති කොට ඇත්තේ වෙයි.
සික්ඛානිසංසමිදං භික්ඛවේ බ්‍රහ්මචරියං වුස්සති පඤ්ඤුත්තරං විමුත්තිසාරං සතාධිපතෙය්‍යන්ති ඉති යන්තං වුත්තං, ඉදමේතං පටිච්ච වුත්තන්ති.
මහණෙනි, ශික්ෂාව අනුසස් කොට, ප්‍රඥාව උතුම් කොට, විමුක්තිය සාරය කොට, සිහිය අධිපති කොට මේ බඹසර හැසිරෙනු ලැබේ.
සාදු! සාදු!! සාදු!!!
සික්ඛානිසංස සූත්‍රය නිමා විය.
