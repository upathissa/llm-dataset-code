ඛුද්දක නිකාය
ථේර ගාථා
2.2.5. සබ්බමිත්තත්ථේරගාථා
2.2.5. සබ්බමිත්ත තෙරුන්ගේ ගාථා
149.ජනෝ ජනම්හි සම්බද්ධෝ ජනමේවස්සිතෝ ජනෝ
ජනෝ ජනේන හේඨියති හේඨේති ච ජනෝ ජනා
149. ජනතාව ඉන්නෙ ඒ ජනතාව සමගම තෘෂ්ණාවෙන් බැඳිලයි. ඒ නිසා ජනතාව ඇසුරු කරන්නෙත් ඒ ජනයාමයි. ජනයාව පීඩාවට පත් කරන්නෙත් ඒ ජනයා විසින්මයි. ඒ පෙළන ජනයන් අනිත් ජනතාව පෙළනවා.
150.කෝහි තස්ස ජනේනත්ථෝ ජනේන ජනිතේන වා
ජනං ඔහාය ගච්ඡං තං හේඨයිත්වා බහුං ජනන්ති
150. ජනතාවගෙන්ම උපදින, ජනතාව ගැන මට වැඩක් නෑ. එනිසා මම ඒ ජනතාවත් ඒ ජනතාව පෙළන්නා වූ රාග, ද්වේෂත් ඔක්කොම අත්හරිනවා. නිවන කරාම යනවා.
ඉත්ථං සුදං ආයස්මා සබ්බමිත්තෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් සබ්බමිත්ත නම් රහත් මුනිඳුන් වදාළ ගාථාවන් ය.
