අංගුත්තර නිකාය
තික නිපාතෝ
3.2.1.6.
6. අථ ඛෝ අඤ්ඤතරෝ බ්‍රාහ්මණමහාසාලෝ යේන භගවා තේනුපසංකමි ....(පෙ).... ඒකමන්තං නිසින්නෝ ඛෝ සෝ බ්‍රාහ්මණමහාසාලෝ භගවන්තං ඒතදවෝච: ‘සුතං මේතං භෝ ගෝතම, පුබ්බකානං බ්‍රාහ්මණානං වුද්ධානං මහල්ලකානං ආචරියපාචරියානං භාසමානානං: ‘පුබ්බස්සුදං අයං ලෝකෝ අවීචි මඤ්ඤේ ඵුටෝ හෝති මනුස්සේහි, කුක්කුටසම්පාතිකා ගාමනිගමරාජධානියෝ’ති. කෝ නු ඛෝ භෝ ගෝතම, හේතු, කෝ පච්චයෝ යේනේතරහි මනුස්සානං ඛයෝ හෝති, තනුත්තං පඤ්ඤායති, ගාමාපි අගාමා හොන්ති, නිගමාපි අනිගමා හොන්ති, නගරාපි අනගරා හොන්ති, ජනපදාපි අජනපදා හොන්තීති?
06. එකල්හි එක්තරා සම්භාවනීය බ්‍රාහ්මණයෙක් භාග්‍යවතුන් වහන්සේ වෙත පැමිණුනා. ....(පෙ).... එකත්පස්ව වාඩිවුන ඒ සම්භාවනීය බ්‍රාහ්මණයා භාග්‍යවතුන් වහන්සේට මෙකරුණ පැවසුවා. “භවත් ගෞතමයන් වහන්ස, ඉස්සර හිටිය වයෝවෘද්ධ මහළු ආචාර්ය ප්‍රාචාර්ය වූ බ්‍රාහ්මණයන් මේ කාරණය කියනවා මං අහලා තියෙනවා. ‘ඉස්සර මේ ලෝකය මිනිසුන්ගෙන් පිරී ඉතිරී තිබුනේ අවීචිය වගේ’ කියලා. ‘ගම්නියම්ගම් රාජධානිවල නිවෙස් මතින් එක දිගටම කුකුලෙකුට වුනත් යන්න පුළුවන්’ කියලා. භවත් ගෞතමයන් වහන්ස, මේ කාලයේ මනුෂ්‍යයින්ගේ ක්ෂය වීමක් තියෙනවා නම්, අඩු වීමක් තියෙනවා නම්, ගම් නොගම් වෙලා තියෙනවා නම්, නියම්ගම් නොනියම්ගම් වෙලා තියෙනවා නම්, නගර නොනගර වෙලා තියෙනවා නම්, රාජධානි නොරාජධානි වෙලා තියෙනවා නම්, ඒකට හේතුව කුමක්ද? ප්‍රත්‍යය කුමක්ද?”
ඒතරහි බ්‍රාහ්මණ, මනුස්සා අධම්මරාගරත්තා විසමලෝභාභිභූතා මිච්ඡාධම්මපරේතා තේ අධම්මරාගරත්තා විසමලෝභාභිභූතා මිච්ඡාධම්මපරේතා තිණ්හානි සත්ථානි ගහෙත්වා අඤ්ඤමඤ්ඤං ජීවිතා වෝරෝපෙන්ති. තේන බහූ මනුස්සා කාලං කරොන්ති. අයම්පි ඛෝ බ්‍රාහ්මණ, හේතු, අයං පච්චයෝ යේනේතරහි මනුස්සානං ඛයෝ හෝති, තනුත්තං පඤ්ඤායති, ගාමාපි අගාමා හොන්ති, නිගමාපි අනිගමා හොන්ති, නගරාපි අනගරා හොන්ති, ජනපදාපි අජනපදා හොන්ති.
“පින්වත් බ්‍රාහ්මණය, මේ කාලයේ මිනිස්සු අධර්ම රාගයට ඇලිලයි ඉන්නේ. විෂම ලෝභයට යටවෙලයි ඉන්නේ. මිත්‍යාමතවලින් පෙලෙමින් ඉන්නේ. ඔවුන් අධර්ම රාගයෙන් ඇලිලා, විෂම ලෝභයෙන් යට වෙලා, මිත්‍යාමතවලින් පීඩිත වෙලා, තියුණු අවි ආයුධ අරගෙන එකිනෙකාගේ ජීවිත වනසා ගන්නවා. ඒ හේතුවෙන් බොහෝ මිනිසුන් මිය යනවා. පින්වත් බ්‍රාහ්මණය, දැන් කාලයේ මිනිසුන්ගේ ක්ෂය වීමටත්, අඩු වීමටත්, ගම් නොගම් වීමටත්, නියම්ගම් නොනියම්ගම් වීමටත්, නගර නොනගර වීමටත්, රාජධානි නොරාජධානි වීමටත් හේතුව ඕකයි ප්‍රත්‍යය ඕකයි.
පුන ච පරං, බ්‍රාහ්මණ, ඒතරහි මනුස්සා අධම්මරාගරත්තා විසමලෝභාභිභූතා මිච්ඡාධම්මපරේතා. තේසං අධම්මරාගරත්තානං විසමලෝභාභිභූතානං මිච්ඡාධම්මපරේතානං දේවෝ න සම්මා ධාරං අනුප්පවෙච්ඡති. තේන දුබ්භික්ඛං හෝති දුස්සස්සං සේතට්ඨිකං සලාකාවුත්තං. තේන බහූ මනුස්සා කාලං කරොන්ති. අයම්පි ඛෝ බ්‍රාහ්මණ, හේතු, අයං පච්චයෝ යේනේතරහි මනුස්සානං ඛයෝ හෝති, තනුත්තං පඤ්ඤායති, ගාමාපි අගාමා හොන්ති ....(පෙ).... ජනපදාපි අජනපදා හොන්ති.
පින්වත් බ්‍රාහ්මණය, තවදුරටත් කියනවා නම්, මේ කාලයේ මිනිස්සු අධර්ම රාගයට ඇලිලයි ඉන්නේ. විෂම ලෝභයට යටවෙලයි ඉන්නේ. මිත්‍යාමතවලින් පෙලෙමින් ඉන්නේ. මේ විදිහට අධර්ම රාගයෙන් ඇලිලා, විෂම ලෝභයෙන් යට වෙලා, මිත්‍යාමතවලින් පීඩිත වෙලා ඉන්න මිනිස්සුන්ට නියම ආකාරයෙන් වැස්ස වහින්නේ නෑ. ඒ හේතුවෙන් දුර්භික්ෂය ඇතිවෙනවා. අස්වැන්න නැතුව යනවා. ගස්කොළන් වේලෙනවා. සලාකවලින් යැපෙනවා. ඒ දුර්භික්ෂයෙන් බොහෝ මිනිසුන් මිය යනවා. පින්වත් බ්‍රාහ්මණය, දැන් කාලයේ මිනිසුන්ගේ ක්ෂය වීමටත්, අඩු වීමටත්, ගම් නොගම් වීමටත්, නියම්ගම් ....(පෙ).... රාජධානි නොරාජධානි වීමටත් හේතුව ඕකයි ප්‍රත්‍යය ඕකයි.
පුන ච පරං බ්‍රාහ්මණ, ඒතරහි මනුස්සා අධම්මරාගරත්තා විසමලෝභාභිභූතා මිච්ඡාධම්මපරේතා. තේසං අධම්මරාගරත්තානං විසමලෝභාභිභූතානං මිච්ඡාධම්මපරේතානං යක්ඛා වාලේ අමනුස්සේ ඔස්සජන්ති. තේන බහූ මනුස්සා කාලං කරොන්ති. අයම්පි ඛෝ බ්‍රාහ්මණ, හේතු අයං පච්චයෝ යේනේතරහි මනුස්සානං ඛයෝ හෝති, තනුත්තං පඤ්ඤායති, ගාමාපි අගාමා හොන්ති, නිගමාපි අනිගමා හොන්ති, නගරාපි අනගරා හොන්ති, ජනපදාපි අජනපදා හොන්තීති.
පින්වත් බ්‍රාහ්මණය, තව දුරටත් කියනවා නම්, මේ කාලයේ මිනිස්සු අධර්ම රාගයට ඇලිලයි ඉන්නේ. විෂම ලෝභයට යටවෙලයි ඉන්නේ. මිත්‍යාමතවලින් පෙලෙමින් ඉන්නේ. මේ විදිහට අධර්ම රාගයෙන් ඇලිලා, විෂම ලෝභයෙන් යට වෙලා, මිත්‍යාමතවලින් පීඩිත වෙලා ඉන්න ඒ මිනිසුන්ට දරුණු යක්ෂයන්ගේ බලපෑම ඇතිවෙනවා. ඒ හේතුවෙන් බොහෝ මිනිසුන් මිය යනවා. පින්වත් බ්‍රාහ්මණය, දැන් කාලයේ මිනිසුන්ගේ ක්ෂය වීමටත්, අඩු වීමටත්, ගම් නොගම් වීමටත්, නියම්ගම් නොනියම්ගම් වීමටත්, නගර නොනගර වීමටත්, රාජධානි නොරාජධානි වීමටත් හේතුව ඕකයි ප්‍රත්‍යය ඕකයි.
අභික්කන්තං භෝ ගෝතම ....(පෙ).... උපාසකං මං භවං ගෝතමෝ ධාරේතු අජ්ජතග්ගේ පාණුපේතං සරණං ගතන්ති.
භවත් ගෞතමයන් වහන්ස, ඉතා මනහරයි. ....(පෙ).... භවත් ගෞතමයන් වහන්ස, මා අද පටන් තෙරුවන් සරණ ගිය උපාසකයෙකු වශයෙන් පිළිගෙන වදාරණ සේක්වා!
සාදු! සාදු!! සාදු!!!
