ඛුද්දක නිකාය
ඉතිවුත්තක පාළි
3.4.8. අන්ධකරණ සුත්තං
3.4.8. අන්ධයෙකු බවට පත් කරවන දේ ගැන වදාළ දෙසුම
87. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. තයෝ’මේ භික්ඛවේ අකුසලවිතක්කා අන්ධකරණා අචක්ඛුකරණා අඤ්ඤාණකරණා පඤ්ඤානිරෝධිකා විඝාතපක්ඛිකා අනිබ්බානසංවත්තනිකා. කතමේ තයෝ?
“පින්වත් මහණෙනි, මේ අකුසල විතර්ක තුනක් තියෙනවා. ඒවායින් පුද්ගලයාව අන්ධ කරනවා. නුවණැස නැති කරනවා. අඥානයෙක් කරනවා. ප්‍රඥාව නැති කරනවා. දුක පැත්තට ඇදලා දමනවා. ඒ අමා නිවන අවබෝධ නොවීම පිණිසම එය පවතිනවා. ඒ තුන මොනවාද?
කාමවිතක්කෝ භික්ඛවේ අන්ධකරණෝ අචක්ඛුකරණෝ අඤ්ඤාණකරණෝ පඤ්ඤානිරෝධිකෝ විඝාතපක්ඛිකෝ අනිබ්බානසංවත්තනිකෝ. ව්‍යාපාදවිතක්කෝ භික්ඛවේ අන්ධකරණෝ අචක්ඛුකරණෝ අඤ්ඤාණකරණෝ පඤ්ඤානිරෝධිකෝ විඝාතපක්ඛිකෝ අනිබ්බානසංවත්තනිකෝ. විහිංසාවිතක්කෝ භික්ඛවේ අන්ධකරණෝ අචක්ඛුකරණෝ අඤ්ඤාණකරණෝ පඤ්ඤානිරෝධිකෝ විඝාතපක්ඛිකෝ අනිබ්බානසංවත්තනිකෝ.
පින්වත් මහණෙනි, කාම විතර්කය පුද්ගලයාව අන්ධ කරනවා. නුවණැස නැති කරනවා. අඥානයෙක් කරනවා. ප්‍රඥාව නැති කරනවා. දුක පැත්තට ඇදලා දමනවා. ඒ අමා නිවන අවබෝධ නොවීම පිණිසම එය පවතිනවා. පින්වත් මහණෙනි, ව්‍යාපාද (ද්වේෂය) විතර්කය පුද්ගලයාව අන්ධ කරනවා. නුවණැස නැති කරනවා. අඥානයෙක් කරනවා. ප්‍රඥාව නැති කරනවා. දුක පැත්තට ඇදලා දමනවා. ඒ අමා නිවන අවබෝධ නොවීම පිණිසම එය පවතිනවා. පින්වත් මහණෙනි, විහිංසා (හිංසා කිරීමේ) විතර්කය පුද්ගලයාව අන්ධ කරනවා. නුවණැස නැති කරනවා. අඥානයෙක් කරනවා. ප්‍රඥාව නැති කරනවා. දුක පැත්තට ඇදලා දමනවා. ඒ අමා නිවන අවබෝධ නොවීම පිණිසම එය පවතිනවා.
ඉමේ ඛෝ භික්ඛවේ තයෝ අකුසලවිතක්කා අන්ධකරණා අචක්ඛුකරණා අඤ්ඤාණකරණා පඤ්ඤානිරෝධිකා විඝාතපක්ඛිකා අනිබ්බානසංවත්තනිකා.
පින්වත් මහණෙනි, මේ තමයි පුද්ගලයෙක්ව අන්ධ කරන, නුවණැස නැති කරන, අඥානයෙක් කරන, ප්‍රඥාව නැති කරන, දුක පැත්තට ඇදලා දමන, අමා නිවන අවබෝධ නොවීම පිණිසම පවතින, අකුසල විතර්ක තුන.
තයෝ’මේ භික්ඛවේ කුසලවිතක්කා අනන්ධකරණා චක්ඛුකරණා ඤාණකරණා පඤ්ඤාවුද්ධිකා අවිඝාතපක්ඛිකා නිබ්බානසංවත්තනිකා. කතමේ තයෝ?
පින්වත් මහණෙනි, මේ කුසල විතර්ක තුනක් තියෙනවා. ඒවා පුද්ගලයෙක්ව අන්ධ කරන්නේ නෑ. නුවණැස ඇති කරනවා. ඤාණය ඇති කරනවා. ප්‍රඥාව වැඩි දියුණු කරනවා. දුක පැත්තට ඇද දමන්නෙ නෑ. ඒ අමා නිවන පිණිස හේතු වෙනවා. ඒ තුන මොනවාද?
නෙක්ඛම්මවිතක්කෝ භික්ඛවේ අනන්ධකරණෝ චක්ඛුකරණෝ ඤාණකරණෝ පඤ්ඤාවුද්ධිකෝ අවිඝාතපක්ඛිකෝ නිබ්බානසංවත්තනිකෝ අබ්‍යාපාදවිතක්කෝ, භික්ඛවේ අනන්ධකරණෝ චක්ඛුකරණෝ ඤාණකරණෝ පඤ්ඤාවුද්ධිකෝ අවිඝාතපක්ඛිකෝ නිබ්බානසංවත්තනිකෝ. අවිහිංසාවිතක්කෝ භික්ඛවේ අනන්ධකරණෝ චක්ඛුකරණෝ ඤාණකරණෝ පඤ්ඤාවුද්ධිකෝ අවිඝාතපක්ඛිකෝ නිබ්බානසංවත්තනිකෝ.
පින්වත් මහණෙනි, නෙක්ඛම්ම (කෙලෙස්වලින් නික්මීම ගැන) විතර්ක පුද්ගලයෙක්ව අන්ධ කරන්නේ නෑ. නුවණැස ඇති කරනවා. ඤාණය ඇති කරනවා. ප්‍රඥාව වැඩි දියුණු කරනවා. දුක පැත්තට ඇද දමන්නෙ නෑ. ඒ අමා නිවන පිණිස හේතු වෙනවා. පින්වත් මහණෙනි, අව්‍යාපාද (තරහ නැති බව) පුද්ගලයෙක්ව අන්ධ කරන්නේ නෑ. නුවණැස ඇති කරනවා. ඤාණය ඇති කරනවා. ප්‍රඥාව වැඩි දියුණු කරනවා. දුක පැත්තට ඇද දමන්නෙ නෑ. ඒ අමා නිවන පිණිස හේතු වෙනවා. පින්වත් මහණෙනි, අහිංසා විතර්ක පුද්ගලයෙක්ව අන්ධ කරන්නේ නෑ. නුවණැස ඇති කරනවා. ඤාණය ඇති කරනවා. ප්‍රඥාව වැඩි දියුණු කරනවා. දුක පැත්තට ඇද දමන්නෙ නෑ. ඒ අමා නිවන පිණිස හේතු වෙනවා.
ඉමේ ඛෝ භික්ඛවේ තයෝ කුසලවිතක්කා අනන්ධකරණා චක්ඛුකරණා ඤාණකරණා පඤ්ඤාවුද්ධිකා අවිඝාතපක්ඛිකා නිබ්බානසංවත්තනිකා”ති.
පින්වත් මහණෙනි, මේ තමයි පුද්ගලයෙක්ව අන්ධ කරන්නේ නැති, නුවණැස ඇති කරන, ඤාණය ඇති කරන, ප්‍රඥාව වැඩි දියුණු කරන, දුක පැත්තට ඇද දමන්නේ නැති, ඒ අමා නිවන් පිණිස හේතු වන, කුසල විතර්ක තුන.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “තයෝ විතක්කේ කුසලේ විතක්කයේතයෝ පන අකුසලේ නිරාකරේ,
ස වේ විතක්කානි විචාරිතානිසමේති වුට්ඨීව රජං සමූහතං,
ස වේ විතක්කූපසමේන චේතසාඉධේව සෝ සන්තිපදං සමජ්ඣගා”ති
“කුසල විතර්ක තුනම තමයි සිහි කරමින් ඉන්නේ. අකුසල විතර්ක තුන අත්හැරලා දානවා. හරියට වැස්ස වැටිලා දූවිල්ල නැති කරලා දානවා වගේ තමයි ඔහුගේ ඒ අකුසල විතර්කත්, ඒවා ගැන හිත හිත ඉන්න එකත් සංසිඳිලා යන්නේ. ඉතින් ඔය විදිහට අකුසල විතර්ක සංසිඳී ගිය සිතින්, ඔහු මේ ජීවිතයේදීම ඒ ශාන්ත නිවන් සුවයට පැමිණියා වෙනවා.”
අයම්පි අත්ථෝ වුත්තෝ භගවතා. ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
