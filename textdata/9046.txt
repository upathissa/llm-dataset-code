අංගුත්තර නිකාය
චතුක්ක නිපාතෝ
4.4.5.6. සාළ්හ සුත්තං
4.4.5.6. සාළ්හ ලිච්ඡවි හට වදාළ දෙසුම
ඒකං සමයං භගවා වේසාලියං විහරති මහාවනේ කූටාගාරසාලායං. අථ ඛෝ සාළ්හෝ ච ලිච්ඡවි අභයෝ ච ලිච්ඡවි යේන භගවා තේනුපසංකමිංසු. උපසංකමිත්වා භගවන්තං අභිවාදෙත්වා ඒකමන්තං නිසීදිංසු. ඒකමන්තං නිසින්නෝ ඛෝ සාළ්හෝ ලිච්ඡවි භගවන්තං ඒතදවෝච : සන්ති භන්තේ ඒකේ සමණබ්‍රාහ්මණා ද්වයේන ඕඝස්ස නිත්ථරණං පඤ්ඤාපෙන්ති සීලවිසුද්ධිහේතු ච තපෝජිගුච්ඡාහේතු ච. ඉධ භන්තේ භගවා කිමාහාති?
එක් සමයක භාග්‍යවතුන් වහන්සේ විශාලා මහනුවර මහාවනයෙහි කූටාගාර ශාලාවෙහි වැඩවසන සේක. එකල්හී සාළ්හ ලිච්ඡවි ද, අභය ලිච්ඡවි ද භාග්‍යවතුන් වහන්සේ වෙත පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් සාළ්හ ලිච්ඡවි භාග්‍යවතුන් වහන්සේට මෙකරුණ පැවසුවේ ය.
“ස්වාමීනී, සීල විශුද්ධිය හේතුවෙනුත්, තපෝ ජුගුප්සා හේතුවෙනුත් යන මේ දෙකරුණෙන් සසර සැඩපහරින් එතෙර වීම පණවන ඇතැම් ශ්‍රමණ බ්‍රාහ්මණයෝ සිටිති. මෙහිලා ස්වාමීනී, භාග්‍යවතුන් වහන්සේ කුමක් වදාරණ සේක් ද?”
සීලවිසුද්ධිං ඛෝ අහං සාළ්හා අඤ්ඤතරං සාමඤ්ඤංගන්ති වදාමි. යේ තේ සාළ්හා සමණබ්‍රාහ්මණා තපෝජිගුච්ඡාවාදා තපෝජිගුච්ඡාසාරා තපෝජිගුච්ඡං අල්ලීනා විහරන්ති, අභබ්බා තේ ඕඝස්ස නිත්ථරණාය. යේපි තේ සාළ්හා සමණබ්‍රාහ්මණා අපරිසුද්ධකායසමාචාරා අපරිසුද්ධවචීසමාචාරා අපරිසුද්ධමනෝසමාචාරා අපරිසුද්ධාජීවා, අභබ්බා තේ ඤාණදස්සනාය අනුත්තරාය සම්බෝධාය.
“සාළ්හයෙනි, මම සීල විශුද්ධිය එක්තරා ශ්‍රමණ අංගයක් යැයි පවසමි. සාළ්හයෙනි, තපෝ ජුගුප්සාව ගැන කියන, තපෝ ජුගුප්සාව සාර කොට ගත් තපෝ ජුගුප්සාවෙහි ඇළුණු යම් ඒ ශ්‍රමණ බ්‍රාහ්මණයෝ සිටිත් ද, සසර සැඩපහර තරණය කිරීමට ඔවුන්ට හැකියාවක් නැත්තේ ය. සාළ්හයෙනි, අපරිශුද්ධ කාය කර්ම ඇති, අපරිශුද්ධ වචී කර්ම ඇති, අපරිශුද්ධ මනෝ කර්ම ඇති, අපරිශුද්ධ ජීවිකාව ඇති යම් ඒ ශ්‍රමණ බ්‍රාහ්මණවරු සිටිත් ද, ඥාන දර්ශනයෙන් යුතු අනුත්තර වූ අවබෝධය ලබන්නට ඔවුන්ට ද හැකියාවක් නැත්තේ ය.
සෙය්‍යථාපි සාළ්හ පුරිසෝ නදිං තරිතුකාමෝ තිණ්හං කුඨාරිං ආදාය වනං පවිසෙය්‍ය. සෝ තත්ථ පස්සෙය්‍ය මහතිං සාලලට්ඨිං උජුං නවං අකුක්කුකජාතං,3 තමේනං මූලේ ඡින්දෙය්‍ය, මූලේ ඡෙත්වා අග්ගේ ඡින්දෙය්‍ය, අග්ගේ ඡෙත්වා සාඛාපලාසං සුවිසෝධිතං විසෝධෙය්‍ය, සාඛාපලාසං සුවිසෝධිතං විසෝධෙත්වා කුඨාරීහි තච්ඡෙය්‍ය, කුඨාරීහි තච්ඡෙත්වා වාසීහි තච්ඡෙය්‍ය, වාසීහි තච්ඡෙත්වා ලේඛණියා ලිඛෙය්‍ය, ලේඛණියා ලිඛිත්වා පාසාණගුළේන ධෝපෙය්‍ය4 පාසාණගුළේන ධෝවෙත්වා නදිං පතාරෙය්‍ය. තං කිං මඤ්ඤසි සාළ්හා භබ්බෝ නු ඛෝ සෝ පුරිසෝ නදිං තරිතුන්ති? “නෝ හේතං භන්තේ”. තං කිස්ස හේතු? අසු හි භන්තේ සාලලට්ඨි බහිද්ධා සුපරිකම්මකතා අන්තෝ අවිසුද්ධා. තස්සේතං පාටිකංඛං : සාලලට්ඨි සංසීදිස්සති, පුරිසෝ අනයබ්‍යසනං ආපජ්ජිස්සතීති.
සාළ්හයෙනි, එය මෙබඳු දෙයකි. පුරුෂයෙක් නදියකින් එතෙර වනු කැමති වෙයි. හේ පොරොවක් ගෙන වනයට පිවිසෙයි. හේ එහිදී මහත් වූ, ඍජු වූ, නිසැක අරටු ඇති සල් රුකක් දකියි. හේ ඒ සල් රුක මුලින් සිඳින්නේ ය. මුලින් සිඳ අග ත් සිඳින්නේ ය. අගින් සිඳ අතු පතර මැනැවින් පිරිසිදු කරන්නේ ය. අතුපතර මැනැවින් පිරිසිදු කොට පොරොවෙන් සහින්නේ ය. පොරොවෙන් සැස වෑයෙන් සහින්නේ ය. වෑයෙන් සැස ලියන සැතින් ලියන්නේ ය. ලියන සැතින් ලියා යකඩ ඇණයෙන් තද කරන්නේ ය. යකඩ ඇණයෙන් තද කොට නදී තරණයට වෑයම් කරන්නේ ය. සාළ්හයෙනි, ඒ ගැන කුමක් සිතන්නෙහි ද? ඒ පුද්ගලයා නදිය තරණය කරන්නට සුදුසු වෙයි ද?” “ස්වාමීනී, එය නොවන්නේ ය.” “එයට හේතුව කුමක් ද?” “ස්වාමීනී, ඒ සල් කඳ බාහිරින් පිරියම් කරන ලද නමුත් ඇතුළ අපිරිසිදු වෙයි. ඔහු කැමති විය යුත්තේ මෙය යි. එනම් ඒ සල් කඳ ගිලෙන්නේ ය. පුරුෂයා ද ව්‍යසනයකට පත්වන්නේ ය යන්නයි.”
ඒවමේව ඛෝ සාළ්හා යේ තේ සමණබ්‍රාහ්මණා තපෝජිගුච්ඡාවාදා තපෝජිගුච්ඡාසාරා තපෝජිගුච්ඡං අල්ලීනා විහරන්ති, අභබ්බා තේ ඕඝස්ස නිත්ථරණාය. යේපි තේ සාළ්හා සමණබ්‍රාහ්මණා අපරිසුද්ධකායසමාචාරා අපරිසුද්ධවචීසමාචාරා අපරිසුද්ධමනෝසමාචාරා අපරිසුද්ධාජීවා, අභබ්බා තේ ඤාණදස්සනාය අනුත්තරාය සම්බෝධාය.
“එසෙයින් ම සාළ්හයෙනි, තපෝ ජුගුප්සාව ගැන කියන, තපෝ ජුගුප්සාව සාර කොට ගත් තපෝ ජුගුප්සාවෙහි ඇළුණු යම් ඒ ශ්‍රමණ බ්‍රාහ්මණයෝ සිටිත් ද, සසර සැඩපහර තරණය කිරීමට ඔවුන්ට හැකියාවක් නැත්තේ ය. සාළ්හයෙනි, අපරිශුද්ධ කාය කර්ම ඇති, අපරිශුද්ධ වචී කර්ම ඇති, අපරිශුද්ධ මනෝ කර්ම ඇති, අපරිශුද්ධ ජීවිකාව ඇති යම් ඒ ශ්‍රමණ බ්‍රාහ්මණවරු සිටිත් ද, ඥාන දර්ශනයෙන් යුතු අනුත්තර වූ අවබෝධය ලබන්නට ඔවුන්ට ද හැකියාවක් නැත්තේ ය.
යේ ච ඛෝ තේ සාළ්හා සමණබ්‍රාහ්මණා න තපෝජිගුච්ඡාවාදා න තපෝජිගුච්ඡාසාරා න තපෝජිගුච්ඡං අල්ලීනා විහරන්ති, භබ්බා තේ ඕඝස්ස නිත්ථරණාය. යේපි තේ සාළ්හා සමණබ්‍රාහ්මණා පරිසුද්ධකායසමාචාරා පරිසුද්ධවචීසමාචාරා පරිසුද්ධමනෝසමාචාරා පරිසුද්ධාජීවා, භබ්බා තේ ඤාණදස්සනාය අනුත්තරාය සම්බෝධාය.
සාළ්හයෙනි, තපෝ ජුගුප්සාව ගැන නොකියන, තපෝ ජුගුප්සාව සාර කොට නොගත් තපෝ ජුගුප්සාවෙහි නොඇළුණු යම් ඒ ශ්‍රමණ බ්‍රාහ්මණයෝ සිටිත් ද, සසර සැඩපහර තරණය කිරීමට ඔවුන්ට හැකියාවක් ඇත්තේ ය. සාළ්හයෙනි, පරිශුද්ධ කාය කර්ම ඇති, පරිශුද්ධ වචී කර්ම ඇති, පරිශුද්ධ මනෝ කර්ම ඇති, පරිශුද්ධ ජීවිකාව ඇති යම් ඒ ශ්‍රමණ බ්‍රාහ්මණවරු සිටිත් ද, ඥාන දර්ශනයෙන් යුතු අනුත්තර වූ අවබෝධය ලබන්නට ඔවුන්ට ද හැකියාවක් ඇත්තේ ය.
සෙය්‍යථාපි සාළ්හා පුරිසෝ නදිං තරිතුකාමෝ තිණ්හං කුඨාරිං ආදාය වනං පවිසෙය්‍ය. සෝ තත්ථ පස්සෙය්‍ය මහතිං සාලලට්ඨිං උජුං නවං අකුක්කුච්චකජාතං තමේනං මූලේ ඡින්දෙය්‍ය, මූලේ ඡෙත්වා අග්ගේ ඡින්දෙය්‍ය, අග්ගේ ඡෙත්වා සාඛාපලාසං සුවිසෝධිතං විසෝධෙය්‍ය, සාඛාපලාසං සුවිසෝධිතං විසෝධෙත්වා කුඨාරීහි තච්ඡෙය්‍ය, කුඨාරීහි තච්ඡෙත්වා වාසීහි තච්ඡෙය්‍ය, වාසීහි තච්ඡෙත්වා නිඛාදනං ආදාය අන්තෝ සුවිසෝධිතං විසෝධෙය්‍ය, අන්තෝ සුවිසෝධිතං විසෝධෙත්වා ලේඛණියා ලිඛෙය්‍ය, ලේඛණියා ලිඛිත්වා පාසාණගුළේන ධෝපෙය්‍ය, පාසාණගුළේන ධෝපෙත්වා නාවං කරෙය්‍ය, නාවං කරිත්වා පියාරිත්තං බන්ධෙය්‍ය, පියාරිත්තං බන්ධිත්වා නදිං පතාරෙය්‍ය. තං කිං මඤ්ඤසි සාළ්හා භබ්බෝ නු ඛෝ සෝ පුරිසෝ නදිං තරිතුන්ති? ඒවං භන්තේ. තං කිස්ස හේතු? අසු හි භන්තේ සාලලට්ඨි බහිද්ධා සුපරිකම්මකතා අන්තෝ සුසුද්ධා නාවා කතා, පියාරිත්තං බද්ධා. තස්සේතං පාටිකංඛං : නාවා න සංසීදිස්සති. පුරිසෝ සොත්ථිනා පාරං ගමිස්සතීති.
සාළ්හයෙනි, එය මෙබඳු දෙයකි. පුරුෂයෙක් නදියකින් එතෙර වනු කැමති වෙයි. හේ පොරොවක් ගෙන වනයට පිවිසෙයි. හේ එහිදී මහත් වූ, ඍජු වූ, නිසැක අරටු ඇති සල් රුකක් දකියි. හේ ඒ සල් රුක මුලින් සිඳින්නේ ය. මුලින් සිඳ අග ත් සිඳින්නේ ය. අගින් සිඳ අතු පතර මැනැවින් පිරිසිදු කරන්නේ ය. අතුපතර මැනැවින් පිරිසිදු කොට පොරොවෙන් සහින්නේ ය. පොරොවෙන් සැස වෑයෙන් සහින්නේ ය. වෑයෙන් සැස ලියන සැතින් ලියන්නේ ය. ලියන සැතින් ලියා යකඩ ඇණයෙන් තද කරන්නේ ය. යකඩ ඇණයෙන් තද කොට ඔරුවක් කරන්නේ ය. ඔරුවක් කොට පළුපත් හා රිටි බඳින්නේ ය. පළුපත් හා රිටි බැඳ නදී තරණයට වෑයම් කරන්නේ ය. සාළ්හයෙනි, ඒ ගැන කුමක් සිතන්නෙහි ද? ඒ පුද්ගලයා නදිය තරණය කරන්නට සුදුසු වෙයි ද?” “එසේය ස්වාමීනී.” “එයට හේතුව කුමක් ද?” “ස්වාමීනී, ඒ සල් කඳ බාහිරින් ද පිරියම් කරන ලද්දේ ඇතුළින් ද මැනැවින් පිරිසිදු කරන ලද්දේ ඔරුවක් කරන ලද්දේ වෙයි. පළුපත් රිටි බඳින ලද්දේ වෙයි. ඔහු කැමති විය යුත්තේ මෙය යි. එනම් ඒ ඔරුව නොගිලෙන්නේ ය. පුරුෂයා ද සුවසේ එතෙර යන්නේ ය යන්නයි.”
ඒවමේවං ඛෝ සාළ්හා යේ තේ සමණබ්‍රාහ්මණා න තපෝජිගුච්ඡාවාදා න තපෝජිගුච්ඡාසාරා න තපෝජිගුච්ඡං අල්ලීනා විහරන්ති, භබ්බා තේ ඕඝස්ස නිත්ථරණාය. යේපි තේ සාළ්හා සමණබ්‍රාහ්මණා පරිසුද්ධකායසමාචාරා පරිසුද්ධවචීසමාචාරා පරිසුද්ධමනෝසමාචාරා පරිසුද්ධාජීවා, භබ්බා තේ ඤාණදස්සනාය අනුත්තරාය සම්බෝධාය.
“එසෙයින් ම සාළ්හයෙනි, තපෝ ජුගුප්සාව ගැන නොකියන, තපෝ ජුගුප්සාව සාර කොට නොගත් තපෝ ජුගුප්සාවෙහි නොඇළුණු යම් ඒ ශ්‍රමණ බ්‍රාහ්මණයෝ සිටිත් ද, සසර සැඩපහර තරණය කිරීමට ඔවුන්ට හැකියාවක් ඇත්තේ ය. සාළ්හයෙනි, පරිශුද්ධ කාය කර්ම ඇති, පරිශුද්ධ වචී කර්ම ඇති, පරිශුද්ධ මනෝ කර්ම ඇති, පරිශුද්ධ ජීවිකාව ඇති යම් ඒ ශ්‍රමණ බ්‍රාහ්මණවරු සිටිත් ද, ඥාන දර්ශනයෙන් යුතු අනුත්තර වූ අවබෝධය ලබන්නට ඔවුන්ට ද හැකියාවක් ඇත්තේ ය.
සෙය්‍යථාපි සාළ්හා යෝධාජීවෝ බහූනි චේපි කණ්ඩචිත්තකානි ජානාති, අථ ඛෝ සෝ තීහි ඨානේහි රාජාරහෝ හෝති රාජභොග්ගෝ. රඤ්ඤෝ අංගේනත්වව සංඛං ගච්ඡති. කතමේහි තීහි? දූරේ පාතී ච, අක්ඛණවේධී ච, මහතෝ ච කායස්ස පදාලේතා.
සෙය්‍යථාපි සාළ්හා යෝධාජීවෝ දූරේ පාතී, ඒවමේව ඛෝ සාළ්හා අරියසාවකෝ සම්මාසමාධි හෝති. සම්මාසමාධි සාළ්හා අරියසාවකෝ යං කිඤ්චි රූපං අතීතානාගතපච්චුප්පන්නං අජ්ඣත්තං වා බහිද්ධා වා ඕළාරිකං වා සුඛුමං වා හීනං වා පණීතං වා යං දූරේ සන්තිකේ වා සබ්බං රූපං නේතං මම නේසෝහමස්මි, න මේසෝ අත්තාති, ඒවමේතං යථාභූතං සම්මප්පඤ්ඤාය පස්සති. යා කාචි වේදනා ....(පෙ).... යා කාචි සඤ්ඤා ....(පෙ).... යේ කේචි සංඛාරා ....(පෙ).... යං කිඤ්චි විඤ්ඤාණං අතීතානාගතපච්චුප්පන්නං අජ්ඣත්තං වා බහිද්ධා වා ඕළාරිකං වා සුඛුමං වා හීනං වා පණීතං වා යං දූරේ සන්තිකේ වා සබ්බං විඤ්ඤාණං නේතං මම, නේසෝහමස්මි, න මේසෝ අත්තාති ඒවමේතං යථාභූතං සම්මප්පඤ්ඤාය පස්සති.
සාළ්හයෙනි, එය මෙබඳු දෙයකි. යුද භටයෙක් බොහෝ කණ්ඩචිත්‍ර දන්නේ වෙයි. නමුත් හේ තුන් කරුණකින් රජුට යෝග්‍ය වෙයි. රාජ පරිහරණයට සුදුසු වෙයි. රජුගේ අංගයක් ය සංඛ්‍යාවයට යයි. ඒ කවර තුන් කරුණකින් ද යත්, ඈතට විදින්නේ වෙයි. අකුණු එළියෙන් විදින්නේ ත් වෙයි. මහත් වූ සතුරු කය බිඳලන්නේ වෙයි. සාළ්හයෙනි, යම් සේ යුද භටයා දුරට විදින්නේ වෙයි ද, සාළ්හයෙනි, එසෙයින් ම ආර්ය ශ්‍රාවකයා සම්මා සමාධිය ඇත්තේ වෙයි. සාළ්හයෙනි, සම්මා සමාධියෙන් යුතු ආර්ය ශ්‍රාවකයා යම්කිසි රූපයක් අතීත වේවා, අනාගත වේවා, වර්තමාන වේවා, ආධ්‍යාත්ම වේවා, බාහිර වේවා, ගොරෝසු වේවා, සියුම් වේවා, පහත් වේවා, උසස් වේවා, දුර හෝ ළඟ හෝ යමක් වේවා ඒ සියළු රූප ‘මෙය මාගේ නොවේ, මෙය මම නොවෙමි, මෙය මාගේ ආත්මය නොවේ’ යැයි ඇත්ත ඇති සැටියෙන් ම මනා වූ ප්‍රඥාවෙන් දකියි. යම්කිසි විඳීමක් ….(පෙ)…. යම්කිසි සංඥාවක් ….(පෙ)…. යම්කිසි සංස්කාරයක් ….(පෙ)…. යම්කිසි විඤ්ඤාණයක් අතීත වේවා, අනාගත වේවා, වර්තමාන වේවා, ආධ්‍යාත්ම වේවා, බාහිර වේවා, ගොරෝසු වේවා, සියුම් වේවා, පහත් වේවා, උසස් වේවා, දුර හෝ ළඟ හෝ යමක් වේවා ඒ සියළු විඤ්ඤාණය ‘මෙය මාගේ නොවේ, මෙය මම නොවෙමි, මෙය මාගේ ආත්මය නොවේ’ යැයි ඇත්ත ඇති සැටියෙන් ම මනා වූ ප්‍රඥාවෙන් දකියි.
සෙය්‍යථාපි සාළ්හා යෝධාජීවෝ අක්ඛණවේධී, ඒවමේව ඛෝ සාළ්හා අරියසාවකෝ සම්මාදිට්ඨි හෝති. සම්මාදිට්ඨි සාළ්හා අරියසාවකෝ ‘ඉදං දුක්ඛ’න්ති යථාභූතං පජානාති ....(පෙ).... ‘අයං දුක්ඛනිරෝධගාමිනී පටිපදා’ති යථාභූතං පජානාති.
සාළ්හයෙනි, යම් සේ යුද භටයා අකුණු එළියෙන් විදින්නේ වෙයි ද, එසෙයින් ම ආර්ය ශ්‍රාවකයා සම්මා දිට්ඨියෙන් යුක්ත වෙයි. සාළ්හයෙනි, සම්මා දිට්ඨියෙන් යුතු ආර්ය ශ්‍රාවකයා මෙය දුක යැයි ඒ වූ සැටියෙන් ම අවබෝධ කරයි. ….(පෙ)…. මේ දුකෙහි හටගැනීම යැයි ….(පෙ)…. මෙය දුකෙහි නිරෝධය යැයි ….(පෙ)…. මෙය දුක් නිරුද්ධ වන මාර්ගය යැයි ඒ වූ සැටියෙන් ම අවබෝධ කරයි.
සෙය්‍යථාපි සාළ්හා යෝධාජීවෝ මහතෝ කායස්ස පදාලේතා, ඒවමේව ඛෝ සාළ්හා අරියසාවකෝ සම්මාවිමුත්තී හෝති. සම්මාවිමුත්තී සාළ්හා අරියසාවකෝ මහන්තං අවිජ්ජාක්ඛන්ධං පදාලේතීති.
සාළ්හයෙනි, යම් සේ යුද භටයා මහත් වූ සතුරු සේනා කය බිඳින්නේ වෙයි ද, එසෙයින් ම සාළ්හයෙනි, ආර්ය ශ්‍රවකයා මැනැවින් ම විමුක්තියට පත්වන්නේ වෙයි. සාළ්හයෙනි, නිවැරදි විමුක්තියෙන් යුතු ආර්ය ශ්‍රාවකයා මහත් වූ අවිද්‍යා කඳ පළන්නේ වෙයි.
සාදු! සාදු!! සාදු!!!
සාළ්හ සූත්‍රය නිමා විය.
