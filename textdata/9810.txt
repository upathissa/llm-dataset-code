අංගුත්තර නිකාය
පඤ්චක නිපාතෝ
5.3.5.1. අවජානාති සුත්තං
5.3.5.1. හෙලාදැකීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ පඤ්ච:
මහණෙනි, මේ පුද්ගලයෝ පස් දෙනා ලෝකයෙහි දකින්නට ලැබෙති. ඒ කවර පස් දෙනෙක් ද යත්;
දත්වා අවජානාති, සංවාසේන අවජානාති, ආදිය්‍යමුඛෝ හෝති, ලෝලෝ හෝති. මන්දෝ හෝති මෝමුහෝ.
යමෙකුට යමක් දුන් පසු හෙලා දකින්නේ ය. එකට වාසය කොට හෙලා දකින්නේ ය. වහා ගන්නා දොරටු ඇත්තේ වෙයි. අස්ථිර බවින් යුක්ත වූයේ වෙයි. නොවැටහෙන නුවණ රහිතයෙක් වෙයි.
කථඤ්ච භික්ඛවේ පුග්ගලෝ දත්වා අවජානාති? ඉධ භික්ඛවේ පුග්ගලෝ පුග්ගලස්ස දේති චීවරපිණ්ඩපාතසේනාසනගිලානපච්චයභේසජ්ජපරික්ඛාරං. තස්ස ඒවං හෝති: ‘අහං දේමි, අයං පතිගණ්හාතී’ති. තමේනං දත්වා අවජානාති. ඒවං ඛෝ භික්ඛවේ පුග්ගලෝ දත්වා අවජානාති.
මහණෙනි, පුද්ගලයෙක් දී හෙලා දකින්නේ කෙසේ ද? මහණෙනි, මෙහිලා පුද්ගලයෙකුට චීවර, පිණ්ඩපාත, සෙනසුන්, බෙහෙත් පිරිකර ආදිය දෙන්නේ වෙයි. ඔහුට මෙසේ සිතෙයි. ‘මම දෙමි. මොහු පිළිගනියි’ කියමින් ඒ පුද්ගලයාට දී හෙළා දකියි. මෙසේ මහණෙනි, පුද්ගලයා දී අවමන් කරයි.
කථඤ්ච භික්ඛවේ පුග්ගලෝ සංවාසේන අවජානාති? ඉධ භික්ඛවේ පුග්ගලෝ පුග්ගලේන සද්ධිං සංවසති ද්වේ වා තීණි වා වස්සානි. තමේනං සංවාසේන අවජානාති. ඒවං ඛෝ භික්ඛවේ පුග්ගලෝ සංවාසේන අවජානාති.
මහණෙනි, පුද්ගලයෙක් එකට වාසය කොට හෙලා දකින්නේ කෙසේ ද? මහණෙනි, මෙහිලා පුද්ගලයෙක් තව පුද්ගලයෙකු සමඟ දෙතුන් වසරක් හෝ එකට වාසය කරයි. එසේ එකට වාසය කොට ඔහු පිළිබඳ කරුණු කියමින් හෙලා දකියි. මහණෙනි, මෙසේ පුද්ගලයා එකට වාසය කොට හෙලා දකියි.
කථඤ්ච භික්ඛවේ පුග්ගලෝ ආදිය්‍යමුඛෝ හෝති? ඉධ භික්ඛවේ ඒකච්චෝ පුග්ගලෝ පරස්ස වණ්ණේ වා අවණේණ වා භාසියමානේ තං ඛිප්පඤ්ඤේව අධිමුච්චිතා හෝති. ඒවං ඛෝ භික්ඛවේ පුග්ගලෝ ආදිය්‍යමුඛෝ හෝති.
මහණෙනි, පුද්ගලයෙක් වහා ගන්නා දොරටු ඇත්තේ කෙසේ ද? මහණෙනි, මෙහිලා ඇතැම් පුද්ගලයෙක් අන්‍යයන්ගේ ගුණයක් හෝ අගුණයක් හෝ කියන කල්හී එය වහා ම සොයා නොබලා පිළිගන්නේ වෙයි. මහණෙනි, මෙසේ පුද්ගලයා වහා ගන්නා දොරටු ඇත්තේ වෙයි.
කථඤ්ච භික්ඛවේ පුග්ගලෝ ලෝලෝ හෝති? ඉධ භික්ඛවේ ඒකච්චෝ පුග්ගලෝ ඉත්තරසද්ධෝ හෝති. ඉත්තරභත්තී ඉත්තරපේමෝ ඉත්තරප්පසාදෝ. ඒවං ඛෝ භික්ඛවේ පුග්ගලෝ ලෝලෝ හෝති.
මහණෙනි, පුද්ගලයෙක් අස්ථිර බවින් යුක්ත වන්නේ කෙසේ ද? මහණෙනි, මෙහිලා ඇතැම් පුද්ගලයෙක් ස්වල්ප වූ ශ්‍රද්ධා ඇත්තේ වෙයි. ස්වල්ප භක්ති ඇත්තේ වෙයි. ස්වල්ප ප්‍රේම ඇත්තේ වෙයි. ස්වල්ප ප්‍රසාද ඇත්තේ වෙයි. මහණෙනි, මෙසේ පුද්ගලයා අස්ථිර බවින් යුක්ත වූයේ වෙයි.
කථඤ්ච භික්ඛවේ පුග්ගලෝ මන්දෝ හෝති? මෝමූහෝ ඉධ භික්ඛවේ ඒකච්චෝ පුග්ගලෝ කුසලාකුසලේ ධම්මේ න ජානාති, සාවජ්ජානවජ්ජේ ධම්මේ න ජානාති, හීනප්පණීතේ ධම්මේ න ජානාති, කණ්හසුක්කසප්පටිභාගේ ධම්මේ න ජානාති. ඒවං ඛෝ භික්ඛවේ පුග්ගලෝ මන්දෝ හෝති මෝමුහෝ.
මහණෙනි, පුද්ගලයෙක් නොවැටහෙන්නේ නුවණ රහිත වූයේ කෙසේ ද? මහණෙනි, මෙහිලා පුද්ගලයෙක් කුසලාකුසල ධර්මයන් නොදනියි. හරි වැරදි දේ නොදනියි. උසස් පහත් දේ නොදනියි. පින් පව් ආදියෙහි එකිනෙකට විරුද්ධ ව ඇති කරුණ නොදනියි. මහණෙනි, මෙසේ පුද්ගලයා නොවැටහෙන්නේ නුවණ රහිතයෙක් වෙයි.
ඉමේ ඛෝ භික්ඛවේ පඤ්ච පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ පස් දෙනා ලෝකයෙහි දකින්නට ලැබෙති.
සාදු! සාදු!! සාදු!!!
අවජානාති සූත්‍රය නිමා විය.
