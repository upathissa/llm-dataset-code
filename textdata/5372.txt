සංයුත්ත නිකාය
සළායතන වග්ගෝ
4.1.15. සක්කාය සුත්තං
4.1.15. සක්කාය ගැන වදාළ දෙසුම
සක්කායෝ සක්කායෝති ආවුසෝ සාරිපුත්ත වුච්චති. කතමෝ නු ඛෝ ආවුසෝ සක්කායෝති. පඤ්චිමේ ආවුසෝ උපාදානක්ඛන්ධා සක්කායෝ වුත්තෝ භගවතා. සෙය්‍යථිදං: රූපුපාදානක්ඛන්ධෝ වේදනුපාදානක්ඛන්ධෝ සඤ්ඤුපාදානක්ඛන්ධෝ සංඛාරූපාදානක්ඛන්ධෝ විඤ්ඤාණුපාදානක්ඛන්ධෝ. ඉමේ ඛෝ ආවුසෝ පඤ්චුපාදානක්ඛන්ධා සක්කායෝ වුත්තෝ භගවතාති. අත්ථි පනාවුසෝ මග්ගෝ අත්ථි පටිපදා ඒතස්ස සක්කායස්ස පරිඤ්ඤායාති.
අත්ථි ඛෝ ආවුසෝ මග්ගෝ අත්ථි පටිපදා ඒතස්ස සක්කායස්ස පරිඤ්ඤායාති. කතමෝ පනාවුසෝ මග්ගෝ කතමා පටිපදා ඒතස්ස සක්කායස්ස පරිඤ්ඤායාති. අයමේව ඛෝ ආවුසෝ අරියෝ අට්ඨංගිකෝ මග්ගෝ ඒතස්ස සක්කායස්ස පරිඤ්ඤාය, සෙය්‍යථිදං: සම්මාදිට්ඨි ....(පෙ).... සම්මාසමාධි. අයං ඛෝ ආවුසෝ මග්ගෝ අයං පටිපදා ඒතස්ස සක්කායස්ස පරිඤ්ඤායාති. භද්දකෝ ආවුසෝ මග්ගෝ භද්දිකා පටිපදා ඒතස්ස සක්කායස්ස පරිඤ්ඤාය. අලඤ්ච පනාවුසෝ සාරිපුත්ත අප්පමාදායාති.
“ප්‍රිය ආයුෂ්මත් සාරිපුත්තයෙනි, සක්කාය, සක්කාය කියලා කියනවා. සක්කාය කියන්නේ මොකක්ද?” “ආයුෂ්මත, මේ උපාදානස්කන්ධයන් පහට තමයි භාග්‍යවතුන් වහන්සේ සක්කාය කියා වදාළේ. ඒ කියන්නේ රූප උපාදානස්කන්ධය, වේදනා උපාදානස්කන්ධය, සඤ්ඤා උපාදානස්කන්ධය, සංස්කාර උපාදානස්කන්ධය හා විඤ්ඤාණ උපාදානස්කන්ධය යි. ආයුෂ්මත, මේ උපාදානස්කන්ධයන් පහ තමයි භාග්‍යවතුන් වහන්සේ සක්කාය කියා වදාළේ.” “ප්‍රිය ආයුෂ්මතුනි, ඔය සක්කාය පිරිසිඳ දැනීම පිණිස මාර්ගයක් තියෙනවාද? ප්‍රතිපදාවක් තියෙනවාද?” “ආයුෂ්මත, මේ සක්කාය පිරිසිඳ දැනීම පිණිස මාර්ගයක් තියෙනවා. ප්‍රතිපදාවක් තියෙනවා.” “ප්‍රිය ආයුෂ්මතුනි, ඔය සක්කාය පිරිසිඳ දැනීම පිණිස තියෙන මාර්ගය කුමක්ද? ප්‍රතිපදාව කුමක්ද?” “ආයුෂ්මත, ඔය සක්කාය පිරිසිඳ දැනීම පිණිස තියෙන්නේ ඒ මේ ආර්ය අෂ්ටාංගික මාර්ගය ම යි. ඒ කියන්නේ; සම්මා දිට්ඨි ….(පෙ)…. සම්මා සමාධි. ආයුෂ්මත, මේ සක්කාය පිරිසිඳ දැනීම පිණිස පවතින මාර්ගය ඕක තමයි. ප්‍රතිපදාවත් ඕක තමයි.” “ප්‍රිය ආයුෂ්මතුනි, මේ සක්කාය පිරිසිඳ දැනීම පිණිස පවතින්නා වූ මාර්ගය නම් ඉතා සුන්දරයි. ප්‍රතිපදාව නම් ඉතා සුන්දරයි. ප්‍රිය ආයුෂ්මත් සාරිපුත්තයෙනි, මේ ගැන අප්‍රමාදී වීම ම යි වටින්නේ.”
සාදු ! සාදු !! සාදු !!!
සක්කාය සූත්‍රය නිමා විය.
