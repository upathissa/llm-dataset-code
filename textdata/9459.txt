අංගුත්තර නිකාය
පඤ්චක නිපාතෝ
5.2.1.10. දුතිය ඛුඩ්ඪපබ්බජිත සුත්තං
5.2.1.10. වයසට ගොස් පැවිදිවූවහු ගැන වදාළ දෙවෙනි දෙසුම
(සාවත්ථිනිදානං:)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ දුල්ලභෝ බුඩ්ඪපබ්බජිතෝ. කතමේහි පඤ්චහි?
මහණෙනි, පස් කරුණකින් සමන්විත වූ වයසට ගොස් පැවිදි වූ කෙනා දුර්ලභ වෙයි. ඒ කවර කරුණු පසකින් ද යත්;
දුල්ලභෝ භික්ඛවේ බුඩ්ඪපබ්බජිතෝ සුවචෝ, දුල්ලභෝ සුග්ගහීතග්ගාහී, දුල්ලභෝ පදක්ඛිණග්ගාහී, දුල්ලභෝ ධම්මකථිකෝ, දුල්ලභෝ විනයධරෝ.
මහණෙනි, වයසට ගොස් පැවිදි වූ කෙනා කීකරු වන්නේ ය යන්න දුර්ලභ ය. මැනැවින් දහම් කරුණු ඉගෙන ගන්නා බව දුර්ලභ ය. අවවාදය පැදකුණු කොට ගන්නා බව දුර්ලභ ය. ධර්මකථික බව දුර්ලභ ය. විනයධර බව දුර්ලභ ය.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ දුල්ලභෝ බුඩ්ඪපබ්බජිතෝ’ති.
මහණෙනි, මේ පස් කරුණෙන් සමන්විත වූ වයසට ගොස් පැවිදි වූ කෙනා දුර්ලභ වෙයි.
සාදු! සාදු!! සාදු!!!
දුතිය බුඩ්ඪපබ්බජිත සූත්‍රය නිමා විය.
නීවරණවග්ගෝ පඨමෝ.
පළමු නීවරණ වර්ගය අවසන් විය.
තස්සුද්දානං :
එහි පිළිවෙළ උද්දානය යි :
ආවරණං රාසි අංගානි සමයං මාතුපුත්තිකා,
උපජ්ඣා ඨානං කුමාරා ලිච්ඡවී අපරේ දුවේ’ති
නීවරණ සූත්‍රය, අකුසලරාසි සූත්‍රය, පධානියංග සූත්‍රය, සමය සූත්‍රය, මාතාපුත්ත සූත්‍රය, උපජ්ඣාය සූත්‍රය, ඨාන සූත්‍රය, ලිච්ඡවි කුමාර සූත්‍රය සහ බුඩ්ඪපබ්බජිත සූත්‍ර දෙක වශයෙන් මෙහි සූත්‍ර දශයකි.
