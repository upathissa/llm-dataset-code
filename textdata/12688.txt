ඛුද්දක නිකාය
සුත්ත නිපාතෝ
3. හිරි සුත්තං
3. ලැජ්ජාව ගැන වදාළ දෙසුම
255.හිරිං තරන්තං විජිගුච්ඡමානං
සඛා හමස්මි ඉති භාසමානං
සයිහානි කම්මානි අනාදියන්තං
නෙ සෝ මමන්ති ඉති තං විජඤ්ඤා
ලැජ්ජාව බැහැර කොට - එය ම නිති පිළිකුල් කොට
‘යහළුවෙක් වෙමි මම ඔබේ’ යයි කියා සිටියත් එයා
තම වරද පිළිනොගන්නා ඔහු - තමා හට වත් මිතුරු නැති බව
නැණවතා දන්නේ ය ඔහු ගැන

256.අනන්වයං පියං වාචං
යෝ මිත්තේසු පකුබ්බති
අකරොන්තං භාසමානං
පරිජානන්ති පණ්ඩිතා
ප්‍රිය බසින් අමතන මිතුරන් මැද දි ගරහන
නොකරන දේ ම පවසනමොහු ව හඳුනති දනෝ නුවණැති

257.න සෝ මිත්තෝ යෝ සදා අප්පමත්තෝ
භේදා සංකි රන්ධමේවානුපස්සී
යස්මිං ච සේති උරසීව පුත්තෝ
ස වේ මිත්තෝ සෝ පරෙහි අභෙජ්ජෝ
මිතුරෙක් නොවේ ම ය ඔහු
හැමදාම නොපමා වී - මිතුරන් භේද කරවයි
අනුන්ගේ ඇදකුද ම විමසයි
එහෙත් යම් කෙනෙකු තුළ - තිබේ නම් මිතුදම
ළයෙහි වඩනා පුතෙකු සේ - කාටවත් බිඳිය නොහැකිව
ඔහු තමයි නියම මිතුරා

258.පාමුජ්ජකරණං ඨානං - පසංසාවහනං සුඛං
ඵලානිසංසෝ භාවේති - වහන්තෝ පෝරිසං ධුරං
හැම වගකීම් උසුලන - වීරියෙන් යුතු කෙනා හට
නොයෙක් අනුසස් වැඩෙන්නේ වේ
සිතේ සතුට ඇති කරවයි - සැප පැසසුම් සැලසී යයි
259.පවිවේකංරසං පීත්වා - රසං උපසමස්ස ච
නිද්දරෝ හෝති නිප්පාපෝ - ධම්මපීති රසං පිබන්ති
විවේක රසය වළඳා - සංසිඳීමේ රසය ලැබගෙන
කෙලෙස් පීඩා නැති - හැම පවින් දුරු වූ කෙනා
පානය කරන්නේ - සතුට පිරි සදහම් රසය ම යි!

හිරි සුත්තං නිට්ඨිතං.
ලැජ්ජාව ගැන වදාළ දෙසුම නිමා විය.
සාදු! සාදු!! සාදු!!!
