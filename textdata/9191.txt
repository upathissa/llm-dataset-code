අංගුත්තර නිකාය
චතුක්ක නිපාතෝ
4.6.10. සාවජ්ජ - අනවජ්ජ සුත්තං
4.6.10. වැරදි - නිවැරදි ගැන වදාළ දෙසුම
චතුහි භික්ඛවේ ධම්මේහි සමන්නාගතෝ බාලෝ අව්‍යත්තෝ අසප්පුරිසෝ ඛතං උපහතං අත්තානං පරිහරති. සාවජ්ජෝ ච හෝති. සානුවජ්ජෝ විඤ්ඤූනං. බහුං ච අපුඤ්ඤං පසවති. කතමේහි චතුහි?
මහණෙනි, සතර කරුණකින් යුක්ත වූ බාල වූ අව්‍යක්ත වූ අසත්පුරුෂයා සාරා ගත් ගුණ ඇති ව, වනසා ගත් ජීවිතයක් පරිහරණය කරයි. දොස් සහිත ද වෙයි. නුවණැත්තන්ගෙන් උපවාද ලැබිය යුතු කෙනෙක් වෙයි. බොහෝ පව් ද රැස් කරයි. ඒ කවර සතර කරුණකින් ද යත්;
සාවජ්ජේන කායකම්මේන, සාවජ්ජේන වචීකම්මේන, සාවජ්ජේන මනෝකම්මේන, සාවජ්ජාය දිට්ඨියා.
වැරදි කාය කර්මයෙන් ය. වැරදි වචී කර්මයෙන් ය. වැරදි මනෝ කර්මයෙන් ය. වැරදි දෘෂ්ටියෙන් ය.
ඉමේහි ඛෝ භික්ඛවේ චතුහි ධම්මේහි සමන්නාගතෝ බාලෝ අව්‍යත්තෝ අසප්පුරිසෝ ඛතං උපහතං අත්තානං පරිහරති. සාවජ්ජෝ ච හෝති සානුවජ්ජෝ විඤ්ඤූනං. බහුං ච අපුඤ්ඤං පසවතීති.
මහණෙනි, මේ සතර කරුණෙන් යුක්ත වූ බාල වූ අව්‍යක්ත වූ අසත්පුරුෂයා සාරා ගත් ගුණ ඇති ව, වනසා ගත් ජීවිතයක් පරිහරණය කරයි. දොස් සහිත ද වෙයි. නුවණැත්තන්ගෙන් උපවාද ලැබිය යුතු කෙනෙක් වෙයි. බොහෝ පව් ද රැස් කරයි.
චතුහි භික්ඛවේ ධම්මේහි සමන්නාගතෝ පණ්ඩිතෝ ව්‍යත්තෝ සප්පුරිසෝ අක්ඛතං අනුපහතං අත්තානං පරිහරති. අනවජ්ජෝ ච හෝති අනනුවජ්ජෝ විඤ්ඤූනං. බහුං ච පුඤ්ඤං පසවති. කතමේහි චතූහි?
මහණෙනි, මේ සතර කරුණකින් යුක්ත වූ පණ්ඩිත වූ ව්‍යක්ත වූ සත්පුරුෂයා සාරා නොගත් ගුණ ඇති ව, වනසා නොගත් ජීවිතයක් පරිහරණය කරයි. දොස් රහිත ද වෙයි. නුවණැත්තන්ගෙන් උපවාද නොලැබිය යුතු කෙනෙක් වෙයි. බොහෝ පින් ද රැස් කරයි. ඒ කවර සතර කරුණකින් ද යත්;
අනවජ්ජේන කායකම්මේන, අනවජ්ජේන වචීකම්මේන, අනවජ්ජේන මනෝකම්මේන, අනවජ්ජාය දිට්ඨියා.
නිවැරදි කාය කර්මයෙන් ය. නිවැරදි වචී කර්මයෙන් ය. නිවැරදි මනෝ කර්මයෙන් ය. නිවැරදි දෘෂ්ටියෙන් ය.
ඉමේහි ඛෝ භික්ඛවේ චතුහි ධම්මේහි සමන්නාගතෝ පණ්ඩිතෝ ව්‍යත්තෝ සප්පුරිසෝ අක්ඛතං අනුපහතං අත්තානං පරිහරති. අනවජ්ජෝ ච හෝති අනනුවජ්ජෝ විඤ්ඤූනං. බහුඤ්ච පුඤ්ඤං පසවතීති.
මහණෙනි, මේ සතර කරුණෙන් යුක්ත වූ පණ්ඩිත වූ ව්‍යක්ත වූ සත්පුරුෂයා සාරා නොගත් ගුණ ඇති ව, වනසා නොගත් ජීවිතයක් පරිහරණය කරයි. දොස් රහිත ද වෙයි. නුවණැත්තන්ගෙන් උපවාද නොලැබිය යුතු කෙනෙක් වෙයි. බොහෝ පින් ද රැස් කරයි.
සාදු! සාදු!! සාදු!!!
සාවජ්ජ – අනවජ්ජ සූත්‍රය නිමා විය.
අභිඤ්ඤාවග්ගෝ ඡට්ඨෝ.
හයවෙනි අභිඤ්ඤා වර්ගය අවසන් විය.
එහි පිළිවෙල උද්දානයයි :
අභිඤ්ඤා සූත්‍රය, පරියේසනා සූත්‍රය, සංගහ සූත්‍රය, මාලුංක්‍යපුත්ත සූත්‍රය, කුල සූත්‍රය, ආජනීය සූත්‍ර දෙක, බල සූත්‍රය, අරඤ්ඤ සූත්‍රය සහ කම්ම වශයෙන් මෙහි සූත්‍ර දශයකි.
