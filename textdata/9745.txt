අංගුත්තර නිකාය
පඤ්චක නිපාතෝ
5.3.3.1. ගිලාන සුත්තං
5.3.3.1. ගිලන් භික්ෂුව ගැන වදාළ දෙසුම
ඒකං සමයං භගවා වේසාලියං විහරති මහාවනේ කූටාගාරසාලායං. අථ ඛෝ භගවා සායන්හසමයං පතිසල්ලානා වුට්ඨිතෝ යේන ගිලානසාලා තේනුපසංකමි. අද්දසා ඛෝ භගවා අඤ්ඤතරං භික්ඛුං දුබ්බලං ගිලානකං. දිස්වා පඤ්ඤත්තේ ආසනේ නිසීදි. නිසජ්ජ ඛෝ භගවා භික්ඛූ ආමන්තේසි:
එක් සමයක භාග්‍යවතුන් වහන්සේ විශාලා මහනුවර මහාවනයෙහි කූටාගාර ශාලාවෙහි වැඩවසන සේක. එකල්හී භාග්‍යවතුන් වහන්සේ සවස් වරුවෙහි භාවනාවෙන් නැගී සිටි සේක් ගිලන්හල වෙත වැඩි සේක. එහිදී භාග්‍යවතුන් වහන්සේ එක්තරා භික්ෂුවක් දුර්වල ව ගිලන් ව සිටිනු දුටු සේක. දැක පණවන ලද අසුනෙහි වැඩහුන් සේක. වැඩහුන් භාග්‍යවතුන් වහන්සේ භික්ෂූන් ඇමතූ සේක.
යං කඤ්චි භික්ඛවේ දුබ්බලං ගිලානකං පඤ්ච ධම්මා න විජහන්ති, තස්සේතං පාටිකංඛං: න චිරස්සේව ආසවානං ඛයා අනාසවං චේතෝවිමුත්තිං පඤ්ඤාවිමුත්තිං සයං අභිඤ්ඤා සච්ඡිකත්වා උපසම්පජ්ජ විහරිස්සතීති කතමේහි පඤ්ච:
“මහණෙනි, පස් වැදෑරුම් ධර්මයක් යම්කිසි ගිලන් භික්ෂුවක් විසින් අත්නොහැර සිටියි නම්, ඔහු විසින් මෙය කැමති විය යුත්තේ ය. එනම් සුළු කලකදී ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්ති ත් සිය විශිෂ්ට වූ නුවණින් සාක්ෂාත් කොට එයට පැමිණ වසන්නේ ය යන කරුණ යි. ඒ කවර ධර්මයන් පසක් ද යත්;
ඉධ භික්ඛවේ භික්ඛු අසුභානුපස්සී කායේ විහරති, ආහාරේ පටික්කූලසඤ්ඤී, සබ්බලෝකේ අනභිරතසඤ්ඤී, සබ්බසංඛාරේසු අනිච්චානුපස්සී, මරණසඤ්ඤා ඛෝ පනස්ස අජ්ඣත්තං සූපට්ඨිතා හෝති.
මහණෙනි, මෙහිලා භික්ෂුව (1). කය පිළිබඳ ව අසුභ වශයෙන් නුවණින් දකිමින් වාසය කරයි. (2). ආහාරයෙහි පිළිකුල් සංඥාව ඇත්තේ වෙයි. (3). සියලු ලෝකයෙහි නොඇලෙන සංඥාව ඇත්තේ වෙයි. (4). සියළු සංස්කාරයන් කෙරෙහි අනිත්‍ය වශයෙන් නුවණින් දකින්නේ වෙයි. (5). ඔහු තුළ මරණ සංඥාව මැනැවින් පිහිටියේ වෙයි.
යං කඤ්චි භික්ඛවේ දුබ්බලං ගිලානකං ඉමේ පඤ්ච ධම්මා න විජහන්ති, තස්සේතං පාටිකංඛං: න චිරස්සේව ආසවානං ඛයා අනාසවං චේතෝවිමුත්තිං පඤ්ඤාවිමුත්තිං සයං අභිඤ්ඤා සච්ඡිකත්වා උපසම්පජ්ජ විහරිස්සතීති.
මහණෙනි, මේ පස් වැදෑරුම් ධර්මය යම්කිසි ගිලන් භික්ෂුවක් විසින් අත්නොහැර සිටියි නම්, ඔහු විසින් මෙය කැමති විය යුත්තේ ය. එනම් සුළු කලකදී ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්ති ත් සිය විශිෂ්ට වූ නුවණින් සාක්ෂාත් කොට එයට පැමිණ වසන්නේ ය යන කරුණ යි.
සාදු! සාදු!! සාදු!!!
ගිලාන සූත්‍රය නිමා විය.
