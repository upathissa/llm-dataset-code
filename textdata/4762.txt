සංයුත්ත නිකාය
සළායතන වග්ගෝ
1.14.12. බාහිර අනත්ත සුත්තං
1.14.12. බාහිර දේ තුළ ඇති අනාත්මය ගැන වදාළ දෙසුම
රූපා භික්ඛවේ අනත්තා. යෝපි හේතු යෝපි පච්චයෝ රූපානං උප්පාදාය සෝපි අනත්තා. අනත්තසම්භූතා භික්ඛවේ රූපා කුතෝ අත්තා භවිස්සන්ති. සද්දා ....(පෙ).... ගන්ධා ....(පෙ).... රසා ....(පෙ).... ඵොට්ඨබ්බා ....(පෙ).... ධම්මා අනත්තා. යෝපි හේතු යෝපි පච්චයෝ ධම්මානං උප්පාදාය සෝපි අනත්තා. අනත්තසම්භූතා භික්ඛවේ ධම්මා කුතෝ අත්තා භවිස්සන්ති.
පින්වත් මහණෙනි, රූප අනාත්මයි. රූපවල ඉපදීමට හේතු වූ යමක් ඇත්ද, ප්‍රත්‍යය වූ යමක් ඇත්ද එයත් අනාත්මයි. ඉතින් පින්වත් මහණෙනි, අනාත්ම දෙයින් හටගත් රූප කෙසේ නම් ආත්ම වන්ටද? ශබ්ද ….(පෙ)…. ගන්ධ ….(පෙ)…. රස ….(පෙ)…. පහස ….(පෙ)…. මනසට අරමුණු වන දේ අනාත්මයි. මනසට අරමුණු වන දේ ඉපදීමට හේතු වූ යමක් ඇත්ද, ප්‍රත්‍යය වූ යමක් ඇත්ද එයත් අනාත්මයි. ඉතින් පින්වත් මහණෙනි, අනාත්ම දෙයින් හටගත් මනසට අරමුණු වන දේ කෙසේ නම් ආත්ම වන්ටද?
ඒවං පස්සං භික්ඛවේ සුතවා අරියසාවකෝ ....(පෙ).... නාපරං ඉත්ථත්තායාති පජානාතීති.
පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට ….(පෙ)…. නිවන පිණිස කළ යුතු වෙන දෙයක් නැත්තේම” යැයි අවබෝධයෙන් ම දැනගන්නවා.
සාදු! සාදු!! සාදු!!!
බාහිර අනත්ත සූත්‍රය නිමා විය.
දේවදහවග්ගෝ චුද්දසමෝ.
දාහතරවෙනි දේවදහ වර්ගය යි.
තත්‍රැද්දානං:
එහි පිළිවෙළ උද්දානය යි.
දේවදහ ඛණෝ සතය්හ ගය්හ ද්වේ හොන්ති පලාසීනා
හේතුනා’පි තයෝ වුත්තා තේ ඛෝ අජ්ඣත්ත බාහිරා ති
දේවදහ සූත්‍රය, ඛන සූත්‍රය, සගය්හ සූත්‍රය, ගය්හ සූත්‍රය, පලාස සූත්‍ර දෙක, අජ්ඣත්තබාහිර නමින් සූත්‍ර හයයි වශයෙන් සූත්‍ර දොළොසකි.
