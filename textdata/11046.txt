අංගුත්තර නිකාය
අට්ඨක නිපාතෝ
8.1.4.8. සප්පුරිස සුත්තං
8.1.4.8. සත්පුරුෂයා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සප්පුරිසෝ භික්ඛවේ, කුලේ ජායමානෝ බහුනෝ ජනස්ස අත්ථාය හිතාය සුඛාය හෝති මාතාපිතුන්නං අත්ථාය හිතාය සුඛාය හෝති. පුත්තදාරස්ස අත්ථාය හිතාය සුඛාය හෝති, දාසකම්මකරපෝරිසස්ස අත්ථාය හිතාය සුඛාය හෝති. මිත්තාමච්චානං අත්ථාය හිතාය සුඛාය හෝති. පුබ්බපේතානං අත්ථාය හිතාය සුඛාය හෝති, රඤ්ඤෝ අත්ථාය හිතාය සුඛාය හෝති දේවතානං අත්ථාය හිතාය සුඛාය හෝති, සමණබ්‍රාහ්මණානං අත්ථාය හිතාය සුඛාය හෝති.
මහණෙනි, සත්පුරුෂයා පවුලක උපදින්නේ බොහෝ දෙනාට යහපත, හිත සුව පිණිස වෙයි. මව්පියන් හට යහපත, හිත සුව පිණිස වෙයි. අඹුදරුවන් හට යහපත, හිත සුව පිණිස වෙයි. දාස කම්කරු පුරුෂයින් හට යහපත, හිත සුව පිණිස වෙයි. යහළු මිත්‍රයන් හට යහපත, හිත සුව පිණිස වෙයි. මිය පරලොව ගිය ඥාතීන්ට යහපත, හිත සුව පිණිස වෙයි. රජු හට යහපත, හිත සුව පිණිස වෙයි. දෙවියන් හට යහපත, හිත සුව පිණිස වෙයි. ශ්‍රමණ බ්‍රාහ්මණයන් හට යහපත, හිත සුව පිණිස වෙයි.
සෙය්‍යථාපි භික්ඛවේ, මහාමේඝෝ සබ්බසස්සානුසම්පාදෙන්තෝ බහුනෝ ජනස්ස අත්ථාය හිතාය සුඛාය හෝති. ඒවමේව ඛෝ භික්ඛවේ, සප්පුරිසෝ කුලේ ජායමානෝ බහුනෝ ජනස්ස අත්ථාය හිතාය සුඛාය හෝති. මාතාපිතුන්නං අත්ථාය හිතාය සුඛාය හෝති. පුත්තදාරස්ස අත්ථාය හිතාය සුඛාය හෝති. දාසකම්මකරපෝරිස්ස අත්ථාය හිතාය සුඛාය හෝති. මිත්තාමච්චානං අත්ථාය හිතාය සුඛාය හෝති, පුබ්බපෙත්තානං අත්ථාය හිතාය සුඛාය හෝති, රඤ්ඤෝ අත්ථාය හිතාය සුඛාය හෝති. දේවතානං අත්ථාය හිතාය සුඛාය හෝති. සමණබ්‍රාහ්මණානං අත්ථාය හිතාය සුඛාය හෝති.
මහණෙනි, එය මෙබඳු දෙයකි. මහාවැස්ස සියළු ගොවි බිම් සරු කරන්නේ බොහෝ ජනයාට හිත සුව පිණිස වෙයි ද, එසෙයින් ම මහණෙනි, සත්පුරුෂයා පවුලක උපදින්නේ බොහෝ දෙනාට යහපත, හිත සුව පිණිස වෙයි. මව්පියන් හට යහපත, හිත සුව පිණිස වෙයි. අඹුදරුවන් හට යහපත, හිත සුව පිණිස වෙයි. දාස කම්කරු පුරුෂයින් හට යහපත, හිත සුව පිණිස වෙයි. යහළු මිත්‍රයන් හට යහපත, හිත සුව පිණිස වෙයි. මිය පරලොව ගිය ඥාතීන්ට යහපත, හිත සුව පිණිස වෙයි. රජු හට යහපත, හිත සුව පිණිස වෙයි. දෙවියන් හට යහපත, හිත සුව පිණිස වෙයි. ශ්‍රමණ බ්‍රාහ්මණයන් හට යහපත, හිත සුව පිණිස වෙයි.
(ගාථා)
1. බහුන්නං වත අත්ථාය සප්පඤ්ඤෝ ඝරමාවසං,
මාතරං පිතරං පුබ්බේ රත්තින්දිවමතන්දිතෝ
1. ප්‍රඥාවන්ත තැනැත්තා ගිහි ගෙදර වසන්නේ ඒකාන්තයෙන් බොහෝ දෙනාට යහපත පිණිස වෙයි. දිවා රාත්‍රී දෙකෙහි අලස නොවූයේ හැමට පළමු මවට ත්, පියාට ත්,
2. පූජේති සහධම්මේන පුබ්බේ කතමනුස්සරං,
අනාගාරේ පබ්බජිතේ අපචේ බ්‍රහ්මචාරයෝ
2. පෙර තමාට කරන ලද ගුණ සිහි කරමින් කරුණු සහිත ව පුදන්නේ ය. අනගාරික වූ පැවිදි වූ බ්‍රහ්මචාරීන් වහන්සේලා ත් පුදන්නේ ය.
3. නිවිට්ඨසද්ධෝ පූජේති ඤත්වා ධම්මේධපේසලේ,
රඤ්ඤෝ හිතෝ දේවහිතෝ ඤාතීනං සඛිනං හිතෝ
3. බැසගත් ශ්‍රද්ධාව ඇත්තේ ධර්මය දැන, මෙහි ප්‍රියශීලීන් පුදන්නේ ය. රජුට ද හිතවත් වූයේ දෙවියන්ට ද හිතවත් වූයේ ඥාති මිත්‍රාදීන්ට ද හිතවත් වූයේ වෙයි.
4. සබ්බේසං සෝ හිතෝ හෝති සද්ධම්මේ සුප්පතිට්ඨිතෝ,
විනෙය්‍ය මච්ඡේරමලං සලෝකං භජතේ සිවන්ති
4. සද්ධර්මයෙහි මැනැවින් පිහිටි හෙතෙමේ සියළු දෙනාට හිතවත් වූයේ වෙයි. මසුරු මල මැඩගෙන වාසය කරන ඔහු ස්වර්ග ලෝකය භජනය කරයි.
සාදු! සාදු!! සාදු!!!
සප්පුරිස සූත්‍රය නිමා විය.
