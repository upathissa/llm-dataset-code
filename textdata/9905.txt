අංගුත්තර නිකාය
පඤ්චක නිපාතෝ
5.4.3.3. නිරය සුත්තං
5.4.3.3. නිරයෙහි උපත ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ උපාසකෝ යථාභතං නික්ඛිත්තෝ ඒවං නිරයේ. කතමේහි පඤ්චහි:
මහණෙනි, පස් කරුණකින් සමන්විත වූ උපාසකයා ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය. ඒ කවර පස් කරුණකින් ද යත්;
පාණාතිපාතී හෝති ....(පෙ).... සුරාමේරයමජ්ජපමාදට්ඨායී හෝති.
සතුන් මරන්නේ වෙයි. ….(පෙ)…. මත්වීමට හා ප්‍රමාදයට හේතුවන මත්පැන් – මත්ද්‍රව්‍ය භාවිත කරන්නේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ උපාසකෝ යථාභතං නික්ඛිත්තෝ ඒවං නිරයේ.
මහණෙනි, මේ පස් කරුණෙන් සමන්විත වූ උපාසකයා ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය.
පඤ්චහි භික්ඛවේ, ධම්මේහි සමන්නාගතෝ උපාසකෝ යථාභතං නික්ඛිත්තෝ ඒවං සග්ගේ. කතමේහි පඤ්චහි:
මහණෙනි, පස් කරුණකින් සමන්විත වූ උපාසකයා ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය. ඒ කවර පස් කරුණකින් ද යත්;
පාණාතිපාතා පටිවිරතෝ හෝති ....(පෙ).... සුරාමේරයමජ්ජපමාදට්ඨානා පටිවිරතෝ හෝති.
සතුන් මැරීමෙන් වැළකුණේ වෙයි. ….(පෙ)…. මත්වීමට හා ප්‍රමාදයට හේතුවන මත්පැන් – මත්ද්‍රව්‍ය භාවිත කිරීමෙන් වැළකුණේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ උපාසකෝ යථාභතං නික්ඛිත්තෝ ඒවං සග්ගේති.
මහණෙනි, මේ පස් කරුණෙන් සමන්විත වූ උපාසක තෙමේ ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය.
සාදු! සාදු!! සාදු!!!
නිරය සූත්‍රය නිමා විය.
