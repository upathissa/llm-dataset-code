ඛුද්දක නිකාය
ථේර ගාථා
2.3.4. වල්ලියත්ථේරගාථා
2.3.4. වල්ලිය තෙරුන්ගේ ගාථා
167.යං කිච්චං දළ්හවිරියේන යං කිච්චං බොද්ධුමිච්ඡතා
කරිස්සං නාවරුජ්ඣිස්සං පස්ස විරියං පරක්කමං
167. ඒ උතුම් ධර්මය අවබෝධ කරගන්ට යම් දෙයක් කරන්ට තිබෙනවා නම් කොයිතරම් වීරියකින් හරි මම ඒක කරනවා. වලකා ගන්නේ නෑ. දැඩි පරාක්‍රමයකින් යුතු ඒ වීරිය දෙස බලන්න.

168.ත්වං ච මේ මග්ගමක්ඛාහි අඤ්ජසං අමතෝගධං
අහං මෝනේන මෝනිස්සං ගංගාසෝතෝ’ව සාගරන්ති
168. ඔබ වහන්සේ මටත් කියාදෙන්ට, අමා නිවන් දකින ඒ උතුම් මාවත ගැන. ගංගාවේ ජල කඳ වේගයෙන් ගලාගෙන ගිහින් මුහුදට වැටෙනවා වගේ මාත් ඒ මුනි මාවතෙන් ඒ මුනි ධර්මය වූ නිවන කරාම යනවා.

ඉත්ථං සුදං ආයස්මා වල්ලියෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් වල්ලිය නම් රහත් මුනිඳුන් වදාළ ගාථාවන්ය.
