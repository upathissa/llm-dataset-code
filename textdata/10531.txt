අංගුත්තර නිකාය
ඡක්ක නිපාතෝ
6.2.4.3. වෝරෝපිත සුත්තං
6.2.4.3. දිවි තොර කිරීම ගැන වදාළ දෙසුම
සාවත්ථිනිදානං .....
සැවැත් නුවර දී ය .....
ඡහි භික්ඛවේ ධම්මේහි සමන්නාගතෝ සුණන්තෝපි සද්ධම්මං අභබ්බෝ නියාමං ඔක්කමිතුං කුසලේසු ධම්මේසු සම්මත්තං. කතමේහි ඡහි:
මහණෙනි, සය කරුණකින් සමන්විත වූ තැනැත්තා සද්ධර්මය අසන්නේ නමුත් කුසල් දහම්හි නිවැරදි බව නම් වූ ධර්ම මාර්ගයට බැසගන්නට අසමර්ථ වෙයි. ඒ කවර සය කරුණකින් ද යත්;
මාතා ජීවිතා වෝරෝපිතා හෝති, පිතා ජීවිතා වෝරෝපිතෝ හෝති, අරහං ජීවිතා වෝරෝපිතෝ හෝති, තථාගතස්ස දුට්ඨේන චිත්තේන ලෝහිතං උප්පාදිතං හෝති, සංඝෝ භින්නෝ හෝති, දුප්පඤ්ඤෝ හෝති ජළෝ ඒලමූගෝ.
මව ජීවිතයෙන් තොර කළේ වෙයි. පියා ජීවිතයෙන් තොර කළේ වෙයි. රහතුන් ජීවිතයෙන් තොර කළේ වෙයි. දුෂ්ට සිතින් තථාගතයන් වහන්සේගේ සිරුරෙහි ලේ සෙලවූයේ වෙයි. සංඝයා භේද කරන ලද්දේ වෙයි. ප්‍රඥාව නැත්තේ, ජඩ වූයේ, කෙළතොළු වූයේ වෙයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ සුණන්තෝපි සද්ධම්මං අභබ්බෝ නියාමං ඔක්කමිතුං කුසලේසු ධම්මේසු සම්මත්තං.
මහණෙනි, මේ සය කරුණෙන් සමන්විත වූ තැනැත්තා සද්ධර්මය අසන්නේ නමුත් කුසල් දහම්හි නිවැරදි බව නම් වූ ධර්ම මාර්ගයට බැසගන්නට අසමර්ථ වෙයි.
ඡහි භික්ඛවේ ධම්මේහි සමන්නාගතෝ සුණන්තෝපි සද්ධම්මං භබ්බෝ නියාමං ඔක්කමිතුං කුසලේසු ධම්මේසු සම්මත්තං. කතමේහි ඡහි:
මහණෙනි, සය කරුණකින් සමන්විත වූ තැනැත්තා සද්ධර්මය අසන්නේ ම කුසල් දහම්හි නිවැරදි බව නම් වූ ධර්ම මාර්ගයට බැසගන්නට සමර්ථ වෙයි. ඒ කවර සය කරුණකින් ද යත්;
න මාතා ජීවිතා වෝරෝපිතා හෝති, න පිතා ජීවිතා වෝරෝපිතෝ හෝති, න අරහං ජීවිතා වෝරෝපිතෝ හෝති, න තථාගතස්ස දුට්ඨේන චිත්තේන ලෝහිතං උප්පාදිතං හෝති, න සංඝෝ භින්නෝ හෝති, පඤ්ඤවා හෝති අජළෝ අනේලමූගෝ.
මව ජීවිතයෙන් තොර නොකළේ වෙයි. පියා ජීවිතයෙන් තොර නොකළේ වෙයි. රහතුන් ජීවිතයෙන් තොර නොකළේ වෙයි. දුෂ්ට සිතින් තථාගතයන් වහන්සේගේ සිරුරෙහි ලේ නොසෙල්වූයේ වෙයි. සංඝයා භේද නොකරන ලද්දේ වෙයි. ප්‍රඥාව ඇත්තේ, ජඩ නොවූයේ, කෙළතොළු නොවූයේ වෙයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ සුණන්තෝපි සද්ධම්මං භබ්බෝ නියාමං ඔක්කමිතුං කුසලේසු ධම්මේසු සම්මත්තන්ති.
මහණෙනි, මේ සය කරුණෙන් සමන්විත වූ තැනැත්තා සද්ධර්මය අසන්නේ ම කුසල් දහම්හි නිවැරදි බව නම් වූ ධර්ම මාර්ගයට බැසගන්නට සමර්ථ වෙයි.
සාදු! සාදු!! සාදු!!!
වෝරෝපිත සූත්‍රය නිමා විය.
