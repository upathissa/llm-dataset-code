අංගුත්තර නිකාය
ඒකාදසක නිපාතෝ
11.1.2. චේතනා කරණීය සුත්තං
11.1.2. චේතනා පහළ නොකිරීම ගැන වදාළ දෙසුම
සීලවතෝ භික්ඛවේ සීලසම්පන්නස්ස න චේතනාය කරණීයං ‘අවිප්පටිසාරෝ මේ උප්පජ්ජතූ’ති. ධම්මතා ඛෝ ඒසා භික්ඛවේ යං සීලවතෝ සීලසම්පන්නස්ස අවිප්පටිසාරෝ උප්පජ්ජති.
“මහණෙනි, සීලයෙන් යුක්ත වූ සිල්වතා හට ‘පසුතැවිලි නැති බව මා තුළ පහළ වේවා’යි අමුතුයෙන් චේතනා පහළ කළ යුතු නැත්තේ ය. මහණෙනි, සීලයෙන් යුක්ත වූ සීලවන්තයා තුළ ‘පසුතැවිල්ල නැති බව’ උපදින්නේ ය යන මෙය ධර්මතාවකි.
අවිප්පටිසාරිස්ස භික්ඛවේ න චේතනාය කරණීයං ‘පාමොජ්ජං මේ උප්පජ්ජතූ’ති. ධම්මතා ඒසා භික්ඛවේ යං අවිප්පටිසාරිස්ස පාමොජ්ජං උප්පජ්ජති.
මහණෙනි, පසුතැවිලි නැත්තහුට ‘ප්‍රමුදිත බව මා තුළ පහළ වේවා’යි අමුතුයෙන් චේතනා පහළ කළ යුතු නැත්තේ ය. මහණෙනි, පසුතැවිලි නැති තැනැත්තා තුළ ‘ප්‍රමුදිත බව ඉපදීම’ යන මෙය ධර්මතාවකි.
පමුදිතස්ස භික්ඛවේ න චේතනාය කරණීයං. පීති මේ උප්පජ්ජතූ’ති ධම්මතා ඒසා භික්ඛවේ යං පමුදිතස්ස පීති උප්පජ්ජති.
මහණෙනි, ප්‍රමුදිතවූවහුට ‘මා තුළ ප්‍රීතිය උපදීවා’යි අමුතුයෙන් චේතනා පහළ කළ යුතු නැත්තේ ය. මහණෙනි, ප්‍රමුදිත වැ සිටින්නහු තුළ ‘ප්‍රීතිය ඉපදීම’ යන මෙය ධර්මතාවකි.
පීතිමනස්ස භික්ඛවේ න චේතනාය කරණීයං ‘කායෝ මේ පස්සම්භතූති. ධම්මතා ඒසා භික්ඛවේ පීතිමනස්ස කායෝ පස්සම්භති.
මහණෙනි, ප්‍රීති සිත් ඇත්තහුට ‘මාගේ කය සංසිඳී සැහැල්ලු වේවා’යි අමුතුයෙන් චේතනා පහළ කළ යුතු නැත්තේ ය. මහණෙනි, ප්‍රීතිමත් සිත් ඇති ව සිටින්නහු තුළ ‘කය සංසිඳී සැහැල්ලු වීම’ යන මෙය ධර්මතාවකි.
පස්සද්ධකායස්ස භික්ඛවේ න චේතනාය කරණීයං ‘සුඛං වේදියාමී’ති. ධම්මතා ඒසා භික්ඛවේ යං පස්සද්ධකායස්ස සුඛං උප්පජ්ජති.
මහණෙනි, සංසිඳී සැහැල්ලු වී ගිය කය ඇත්තහුට ‘සැප විඳින්නෙක් වෙම්වා’යි අමුතුයෙන් චේතනා පහළ කළ යුතු නැත්තේ ය. මහණෙනි, සංසිඳී ගිය සැහැල්ලු වී ගිය කය ඇති තැනැත්තා තුළ ‘සැප උපදින්නේ ය’ යන මෙය ධර්මතාවකි.
සුඛිනෝ භික්ඛවේ න චේතනාය කරණීයං ‘චිත්තං මේ සමාධීයතූ’ති. ධම්මතා ඒසා භික්ඛවේ යං සුඛිනෝ චිත්තං සමාධියති.
මහණෙනි, සැපයෙන් වසන්නහුට ‘මාගේ සිත සමාධිමත් වේවා’යි අමුතුයෙන් චේතනා පහළ කළ යුතු නැත්තේ ය. මහණෙනි, සැප ඇත්තහුගේ සිත ‘සමාධියට පත්වන්නේ’ ය යන මෙය ධර්මතාවෙකි.
සමාහිතස්ස භික්ඛවේ න චේතනාය කරණීයං ‘යථාභූතං පජානාමි, පස්සාමී’ති. ධම්මතා ඒසා භික්ඛවේ යං සමාහිතෝ යථාභූතං පජානාති පස්සති1.
මහණෙනි, සමාධිමත් සිත් ඇත්තහුට ‘ඇත්ත ඇති සැටියෙන් මැ දනිම්වා යි, දකිම්වා ’යි අමුතුයෙන් චේතනා පහළ කළ යුතු නැත්තේ ය. මහණෙනි, චිත්ත සමාධියෙන් යුතු තැනැත්තා ‘ඇත්ත ඇති සැටියෙන් මැ දැනගන්නේ ය, දැකගන්නේ ය’ යන මෙය ධර්මතාවකි.
යථාභූතං භික්ඛවේ ජානතෝ පස්සතෝ න චේතනාය කාරණීයං ‘නිබ්බින්දාමී’ති. ධම්මතා ඒසා භික්ඛවේ යං යථාභූතං ජානං පස්සං නිබ්බින්දති.
මහණෙනි, ඇත්ත ඇති සැටියෙන් මැ දන්නහුට, දක්නහුට ‘අවබෝධයෙන් මැ එපා වූයෙක් වෙම්වා’යි අමුතුයෙන් චේතනා පහළ කළ යුතු නැත්තේ ය. මහණෙනි, ඇත්ත ඇති සැටියෙන් මැ දැනගත් කෙනාට, දැකගත් කෙනාට ‘අවබෝධයෙන්ම එපා වන්නේ ය’ යන මෙය ධර්මතාවකි.
නිබ්බින්නස්ස භික්ඛවේ න චේතනාය කරණීයං ‘විරජ්ජාමී’ති. ධම්මතා ඒසා භික්ඛවේ යං නිබ්බින්නෝ විරජ්ජති.
මහණෙනි, අවබෝධයෙන් ම එපා වූවහුට ‘නොඇල්මට පත්වෙම්වා’යි අමුතුයෙන් චේතනා පහළ කළ යුතු නැත්තේ ය. මහණෙනි, අවබෝධයෙන් ම එපා වූ කෙනා ‘නොඇල්මට පත් වන්නේ ය’ යන මෙය ධර්මතාවකි.
විරත්තස්ස භික්ඛවේ න චේතනාය කරණීයං ‘විමුත්තිඤාණදස්සනං සච්ඡිකරෝමී’ති. ධම්මතා ඒසා භික්ඛවේ යං විරත්තෝ විමුත්තිඤාණදස්සනං සච්ඡිකරෝති.
මහණෙනි, නොඇල්මට පත්වූවහුට ‘මෙයින් සදහට මැ නිදහස් වැ ගිය බව දන්නා නුවණ අත්දකිම්වා’යි අමුතුයෙන් චේතනා පහළ කළ යුතු නැත්තේ ය. මහණෙනි, නොඇල්මට පත් වූ තැනැත්තා ‘තමා සදහට මැ එයින් නිදහස් වැ ගිය බව දන්නා නුවණ අත්දකින්නේ ය’ යන මෙය ධර්මතාවකි.
ඉති ඛෝ භික්ඛවේ විරාගෝ විමුත්තිඤාණදස්සනත්ථෝ විමුත්තිඤාණදස්සනානිසංසෝ. නිබ්බිදා විරාගත්ථා විරාගානිසංසා. යථාභූතඤාණදස්සනං නිබ්බිදත්ථං නිබ්බිදානිසංසං. සමාධි යථාභූතඤාණදස්සනත්ථෝ යථාභූතඤාණදස්සනානිසංසෝ. සුඛං සමාධත්ථං සමාධානිසංසං. පස්සද්ධි සුඛත්ථා සුඛානිසංසා. පීති පස්සද්ධත්ථා පස්සද්ධානිසංසා.
පාමොජ්ජං පීතත්ථං පීතානිසංසං. අවිප්පටිසාරෝ පාමොජ්ජත්ථෝ පාමොජ්ජානිසංසෝ. කුසලානි සීලානි අවිප්පටිසාරත්ථානි අවිප්පටිසාරානිසංසානි.
ඉති ඛෝ භික්ඛවේ ධම්මා ච ධම්මේ අභිසන්දෙන්ති. ධම්මා ච ධම්මේ පරිපූරෙන්ති අපාරා පාරංගමනායාති.
මේ අයුරින් මහණෙනි, තමා සදහට මැ නිදහස් වී ගිය බව දන්නා නුවණ නම් වූ යහපත, තමා සදහට මැ නිදහස් වී ගිය බව දන්නා නුවණ නම් වූ ආනිශංසය ලැබෙන්නේ නොඇල්මට පත් වීමෙනි. නොඇල්මට පත් වීම නම් වූ යහපත, නොඇල්මට පත් වීම නම් වූ ආනිශංසය ලැබෙන්නේ අවබෝධයෙන් මැ එපා වීමෙනි. අවබෝධයෙන් මැ එපා වීම නම් වූ යහපත, අවබෝධයෙන් මැ එපා වීම නම් වූ ආනිශංසය ලැබෙන්නේ ඇත්ත ඇති සැටියෙන් මැ දන්නා නුවණිනි. ඇත්ත ඇති සැටියෙන් මැ දන්නා නුවණ නම් වූ යහපත, ඇත්ත ඇති සැටියෙන් මැ දන්නා නුවණ නම් වූ ආනිශංසය ලැබෙන්නේ සමාධියෙනි. සමාධිය නම් වූ යහපත, සමාධිය නම් වූ ආනිශංසය ලැබෙන්නේ සැපයෙනි. සැපය නම් වූ යහපත, සැපය නම් වූ ආනිශංසය ලැබෙන්නේ කය සංසිඳී සැහැල්ලු වීමෙනි. කය සංසිඳී සැහැල්ලු වීම නම් වූ යහපත, කය සංසිඳී සැහැල්ලු වීම නම් වූ ආනිශංසය ලැබෙන්නේ ප්‍රීතියෙනි. ප්‍රීතිය නම් වූ යහපත, ප්‍රීතිය නම් වූ ආනිශංසය ලැබෙන්නේ ප්‍රමුදිත භාවයෙනි. ප්‍රමුදිත භාවය නම් වූ යහපත, ප්‍රමුදිත භාවය නම් වූ ආනිශංසය ලැබෙන්නේ පසුතැවිල්ල නැති නිසාවෙනි. පසුතැවිලි නැති බව නම් වූ යහපත, පසුතැවිලි නැති බව නම් වූ ආනිශංසය ලැබෙන්නේ කුසල් සිල්වලිනි.
මහණෙනි, සසර නම් වූ මෙතෙර අත්හැර කෙලෙස් සැඩපහර තරණය කොට එතෙර නම් වූ නිවන තෙක් යෑම පිණිස ඔය අයුරින් ධර්මයෝ මැ අනුපිළිවෙලින් ධර්මයන් දියුණුවට ගෙන යති. ධර්මයෝ මැ අනුපිළිවෙලින් ධර්මයන් පිරිපුන් බවට පත්කෙරෙති.
සාදු! සාදු!! සාදු!!!
න චේතනා කරණීය සූත්‍රය නිමා විය.
