ඛුද්දක නිකාය
ථේරී ගාථා
20.2. රෝහිණී ථේරීගාථා
20.2. රෝහිණී තෙරණියගේ ගාථා
271.සමණාති භෝති ත්වං සයසි සමණාති පටිබුජ්ඣසි
සමණානමේව කිත්තේසි සමණී නූන භවිස්සසි
271. පින්වත් දුවේ, ඔයා ශ්‍රමණයන් ගැන කිය කියා ම යි නින්දට යන්නෙ. ශ්‍රමණයන් ගැන කිය කියා ම යි අවදිවන්නෙත්. ශ්‍රමණයන් ගේ ගුණ ම යි කියන්නෙ. මොකද ඔයාටත් ශ්‍රමණියක් වෙන්ට හිතුණ ද?
272.විපුලං අන්නඤ්ච පානඤ්ච සමණානං පයච්ඡසි
රෝහිණී’දානි පුච්ඡාමි කේන තේ සමණා පියා?
272. ඔයා ශ්‍රමණයන්ට ම යි බොහෝ දානමාන දෙන්නෙ. රෝහිණී දුවේ, මං ඔයාගෙන් අහන්නෙ මේක යි. ඔයාට ශ්‍රමණයන් ව ඔය තරම් ප්‍රිය වුණේ ඇයි?
273.අකම්මකාමා අලසා පරදත්තෝපජීවිනෝ
ආසංසුකා සාදුකාමා කේන තේ සමණා පියා?
273. ඒගොල්ලො වැඩක් පලක් කරන්ටත් කම්මැලියි. අලසයි. අනුන් දීපු දේකින් තමයි ජීවත් වෙන්නෙ. අනුන්ගේ දෙයක් ම යි බලාගෙන ඉන්නෙ. හොඳ දේවල් ම යි කැමැති. ඉතින් එහෙම තියෙද්දි ඔයාට මේ ශ්‍රමණයන්ව ඔය තරම් ප්‍රිය වුණේ ඇයි?
274.චිරස්සං වත මං තාත සමණානං පරිපුච්ඡසි
තේසං තේ කිත්තයිස්සාමි පඤ්ඤාසීලපරක්කමං
274. තාත්තෙ, ඔයා ශ්‍රමණයන් ගැන මගෙන් ඇහැව්වෙ ගොඩක් කාලෙකින්. මං දැන් ඔයාට කියන්නම්, ඒ ශ්‍රමණයන් ගේ ප්‍රඥාව ත්, සීලය ත්, වීරිය ත් ගැන.
275.කම්මකාමා අනලසා කම්මසෙට්ඨස්ස කාරකා
රාගං දෝසං පජහන්ති තේන මේ සමණා පියා
275. ඒ ශ්‍රමණයන් හරි ම කැමැති යි නිවන් අවබෝධ කරගන්ට. කම්මැලි නෑ. ලෝකෙ තියෙන ශ්‍රේෂ්ඨ ම වැඩේ තමයි කරන්නෙ. ඒ තමයි රාග ද්වේෂ දුරු කරන එක. අන්න ඒ නිසයි මං ශ්‍රමණයන්ට කැමැති.
276.තීණි පාපස්ස මූලානි ධුනන්ති සුචිකාරිනෝ
සබ්බපාපං පහීනේසං තේන මේ සමණා පියා
276. පිරිසිදු ජීවිත ගතකරනවා. ඒ ශ්‍රමණයින් ලෝභ, ද්වේෂ, මෝහ දුරු කරනවා. ඒ ගොල්ලො අරහත්වය ම ලබාගෙන හැම පවක් ම නැති කරල දානවා. අන්න ඒ නිස යි මං ශ්‍රමණයන්ට කැමැති.
277.කායකම්මං සුචි නේසං වචීකම්මං ච තාදිසං
මනෝකම්මං සුචි නේසං තේන මේ සමණා පියා
277. පිරිසිදු දේවල්මයි උන්වහන්සේල කරන්නෙ. පිරිසිදු වචන ම යි කතා කරන්නෙ. පිරිසිදු දේවල් ම යි සිතන්නෙ. අන්න ඒ නිස යි මං ශ්‍රමණයන්ට කැමැති.
278.විමලා සංඛමුත්තා’ව සුද්ධා සන්තරබාහිරා
පුණ්ණා සුක්කේහි ධම්මේහි තේන මේ සමණා පියා
278. ඒ ශ්‍රමණයන් ආධ්‍යාත්මික වශයෙනුත් පිරිසිදු යි. බාහිර වශයෙනු ත් පිරිසිදුයි. නිර්මල සක්මුතු වගේ. කුසල් දහම් වලින් පිරිල ඉන්නෙ. අන්න ඒ නිස යි මං ශ්‍රමණයන්ට කැමති.
279.බහුස්සුතා ධම්මධරා අරියා ධම්මජීවිනෝ
අත්ථං ධම්මඤ්ච දේසෙන්ති තේන මේ සමණා පියා
279. ඒ ශ්‍රමණයන් බුදු සමිඳුන්ගේ ධර්මය ගොඩාක් අහල තියෙනවා. ඒ ධර්මය මතක තියාගෙන ඉන්නවා. ධාර්මික ජීවිතයෙන් ම උසස් තත්වයට පත්වෙල ඉන්නෙ. ඒ නිසයි මං ශ්‍රමණයන්ට කැමැති.
280.බහුස්සුතා ධම්මධරා අරියා ධම්මජීවිනෝ
ඒකග්ගචිත්තා සතිමන්තෝ තේන මේ සමණා පියා
280. ඒ ශ්‍රමණයන් බුදු සමිඳුන්ගේ ධර්මය ගොඩාක් අහල තියෙනව. ඒ ධර්මය මතක තියාගෙන ඉන්නවා. ධාර්මික ජීවිතෙන් ම උසස් තත්වයට පත්වෙලා ඉන්නෙ. සමාහිත සිතින්, හොඳ සිහියෙන් ඉන්නෙ. අන්න ඒ නිස යි මං ශ්‍රමණයන්ට කැමැති.
281.දූරංගමා සතිමන්තෝ මන්තභාණී අනුද්ධතා
දුක්ඛස්සන්තං පජානන්ති තේන මේ සමණා පියා
281. ඈත සේනාසනවලයි වැඩ ඉන්නෙ. හොඳ සිහි නුවණින් කල් ගෙවන්නෙ. නුවණ පාවිච්චි කරල යි කතා කරන්නෙ. හරි ම නිහතමානි යි. දුකේ අවසානය වූ අමා නිවන ගැන දැනගෙන යි ඉන්නෙ. අන්න ඒ නිසයි මං ශ්‍රමණයන්ට කැමැති.
282.යස්මා ගාමා පක්කමන්ති න විලෝකෙන්ති කිඤ්චනං
අනපෙක්ඛාව ගච්ඡන්ති තේන මේ සමණා පියා
282. ඒ ශ්‍රමණයන් ගමකින් තවත් ගමකට වඩිනකොට කිසි ම දෙයක් අපේක්ෂා කරන්නෙ නෑ. ආපසු හැරිල බලන්නෙ නෑ. අපේක්ෂා රහිත ව ම අත්හැරල යනවා. අන්න ඒ නිසයි මං ශ්‍රමණයන්ට කැමැති.
283.න තේසං කොට්ඨේ ඕපෙන්ති න කුම්භිං න ඛලෝපියං
පරිනිට්ඨිතමේසානා තේන මේ සමණා පියා
283. ඒ ශ්‍රමණයන් තමන් ගෙ දේවල් පෙට්ටගම්වල දාන්නෙ නෑ. හැලි වළංවල දාන්නෙ නෑ. මලුවල හංගන්නෙ නෑ. කාගෙ හරි ගෙදරක ඉදෙන බත් චුට්ටක් විතරයි සොයා ගෙන යන්නෙ. අන්න ඒ නිසයි මං ශ්‍රමණයන්ට කැමැති.
284.න තේ හිරඤ්ඤං ගණ්හන්ති න සුවණ්ණං න රූපියං
පච්චුප්පන්නේන යාපෙන්ති තේන මේ සමණා පියා
284. ඒ ශ්‍රමණයන් මිල මුදල් පිළිගන්නෙ නෑ. රන් රිදී පිළිගන්නෙ නෑ. ඒ වෙලාවට ලැබෙන දේකින් ජීවත් වෙනවා. අන්න ඒ නිස යි මං ශ්‍රමණයන්ට කැමැති.
285.නානාකුලා පබ්බජිතා නානාජනපදේහි ච
අඤ්ඤමඤ්ඤං පියායන්ති තේන මේ සමණා පියා
285. ඒ ශ්‍රමණයන් නොයෙක් කුලවලින් ඇවිත්, නොයෙක් පළාත්වලින් ඇවිත් මහණ වෙලා ඉන්නෙ. නමුත් ඒ කිසි භේදයක් නැතිව එකිනෙකාට මෛත්‍රියෙන් ම යි වාසය කරන්නෙ. අන්න ඒ නිස යි මං ශ්‍රමණයන්ට කැමැති.
286.අත්ථාය වත නෝ භෝති කුලේ ජාතාසි රෝහිණී
සද්ධා බුද්ධේ ච ධම්මේ ච සංඝේ ච තිබ්බගාරවා
286. පින්වත් රෝහිණී දුවේ, ඔයා ගෙ හිතේ ලොකු ශ්‍රද්ධාවකුත්, ලොකු ගෞරවයකුත් තියෙනවා, ඒ බුදු සමිඳුන් ගැනත්, සද්ධර්මය ගැනත්, ආර්ය ශ්‍රාවක සංඝරත්නය ගැනත්, ඇත්තෙන් ම ඔයා අපේ පවුලෙ උපන්නෙ අපේ වාසනාවට.
287.තුවං හේතං පජානාසි පුඤ්ඤක්ඛෙත්තං අනුත්තරං
අම්හම්පි ඒතේ සමණා පතිගණ්හන්ති දක්ඛිණං
පතිට්ඨිතෝ හෙත්ථ යඤ්ඤෝ විපුලෝ නෝ භවිස්සති
287. ඇත්තෙන් ම ඔයා හඳුනාගෙන තියෙන්නෙ අනුත්තර පින්කෙත ගැන. ඒ ශ්‍රමණයන් වහන්සේලා අපේ දානෙ පිළිගන්නවා නම්, අපට ඒ දානයෙන් මහත් ඵල මහානිශංස ලැබෙනවා.
288.සචේ භායසි දුක්ඛස්ස සචේ තේ දුක්ඛමප්පියං
උපේහි සරණං බුද්ධං ධම්මං සංඝඤ්ච තාදිනං,
සමාදියාහි සීලානි තං තේ අත්ථාය හේහිති
288. තාත්තේ, ඉතින් ඔය ත් දුකට බය නම්, දුකට අකැමැති නම්, ඔය ත් අකම්පිත සිත් ඇති බුදු සමිඳුන් ව ත්, සද්ධර්මය ත්, ආර්ය සංඝරත්නය ත් සරණ යන්න. සිල් සමාදන් වෙන්න. ඒක ඔයාට ගොඩාක් යහපත පිණිස හේතු වෙනවා.
289.උපේමි සරණං බුද්ධං ධම්මං සංඝඤ්ච තාදිනං,
සමාදියාමි සීලානි තං මේ අත්ථාය හේහිති
289. ඔව් දුව, මාත් අකම්පිත සිත් ඇති බුදු සමිඳුන් ව ත්, සද්ධර්මය ත්, ආර්ය ශ්‍රාවක සංඝරත්නය ත් සරණ යනවා. මාත් සිල් සමාදන් වෙනවා. ඒක මට ගොඩාක් යහපත පිණිස පවතීවි.
290.බ්‍රහ්මබන්ධු පුරේ ආසිං සෝ ඉදානිම්හි බ්‍රාහ්මණෝ
තේවිජ්ජෝ සොත්ථියෝ චම්හි වේදගූ චම්හි නහාතකෝති
290. මං බ්‍රාහ්මණ කුලේ උපන් නිසා මට කිව්වෙ බ්‍රහ්මබන්ධු කියල. නමුත් මං ඇත්තට ම බ්‍රාහ්මණයෙක් වුණේ දැනුයි. මාත් ත්‍රිවිද්‍යාව ලබාගත්තා. යහපතට පත් වුණා. ධර්මයේ මුදුනට පැමිණුනා. පව් සෝදල දැම්මා.
ඉත්ථං සුදං රෝහිණී ථේරී ගාථායෝ අභාසීති.
මේ වනාහී රෝහිණී නම් රහත් තෙරණිය වදාළ ගාථාවන් ය.
