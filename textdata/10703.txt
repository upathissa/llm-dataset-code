අංගුත්තර නිකාය
සත්තක නිපාතෝ
7.1.2.6. අනිච්චානුපස්සී සුත්තං
7.1.2.6. අනිත්‍ය අනුව බැලීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමේ භික්ඛවේ, පුග්ගලා ආහුනෙය්‍යා පාහුනෙය්‍යා දක්ඛිණෙය්‍යා අඤ්ජලිකරණීයා අනුත්තරං පුඤ්ඤක්ඛෙත්තං ලෝකස්ස. කතමේ සත්ත:
මහණෙනි, මේ පුද්ගලයෝ සත් දෙනා ආහුනෙය්‍ය වෙති. පාහුනෙය්‍ය වෙති. දක්ඛිණෙය්‍ය වෙති. අංජලිකරණීය වෙති. ලෝකයාගේ අනුත්තර පින් කෙත වෙති. ඒ කවර සත් දෙනෙක් ද යත්;
(1) ඉධ භික්ඛවේ, ඒකච්චෝ පුග්ගලෝ සබ්බසංඛාරේසු අනිච්චානුපස්සී විහරති අනිච්චසඤ්ඤී අනිච්චපටිසංවේදී සතතං සමිතං අබ්බෝකිණ්ණං චේතසා අධිමුච්චමානෝ පඤ්ඤාය පරියෝගාහමානෝ. සෝ ආසවානං ඛයා (අනාසවං චේතෝවිමුත්තිං පඤ්ඤාවිමුත්තිං) ....(පෙ).... සච්ඡිකත්වා උපසම්පජ්ජ විහරති. අයං භික්ඛවේ, පඨමෝ පුග්ගලෝ ආහුනෙය්‍යෝ පාහුනෙය්‍යෝ දක්ඛිණෙය්‍යෝ අඤ්ජලිකරණීයෝ අනුත්තරං පුඤ්ඤක්ඛෙත්තං ලෝකස්ස.
1. මහණෙනි, මෙහිලා ඇතැම් පුද්ගලයෙක් සියලු සංස්කාරයන් පිළිබඳ ව අනිත්‍ය අනුව බලමින්, අනිත්‍ය සංඥාවෙන් යුතුව, අනිත්‍යයට සංවේදී වෙමින්, හැම කල්හි නිරතුරුව, වෙනත් සිතක් හා මුසු නොවී, විදර්ශනාවට බැස ගනිමින්, ප්‍රඥාවෙන් අවබෝධ කරමින් වාසය කරයි. හේ ආශ්‍රවයන් ක්ෂය කිරීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මෙලොව දී ම සිය විශිෂ්ට නුවණින් සාක්ෂාත් කොට එයට පැමිණ වාසය කරයි.
මහණෙනි, මේ ආහුනෙය්‍ය වූ, පාහුනෙය්‍ය වූ, දක්ඛිණෙය්‍ය වූ, අංජලිකරණීය වූ, ලෝකයාගේ අනුත්තර පින්කෙත වූ පළමු වෙනි පුද්ගලයා ය.
(2) පුන ච පරං භික්ඛවේ, ඉධේකච්චෝ පුග්ගලෝ සබ්බසංඛාරේසු අනිච්චානුපස්සී විහරති අනිච්චසඤ්ඤී අනිච්චපටිසංවේදී සතතං සමිතං අබ්බෝකිණ්ණං චේතසා අධිමුච්චමානෝ පඤ්ඤාය පරියෝගාහමානෝ. තස්ස අපුබ්බං අචරිමං ආසවපරියාදානඤ්ච හෝති ජීවිතපරියාදානඤ්ච. අයං භික්ඛවේ, දුතියෝ පුග්ගලෝ ආහුනෙය්‍යෝ ....(පෙ).... අනුත්තරං පුඤ්ඤක්ඛෙත්තං ලෝකස්ස.
2. තව ද මහණෙනි, ඇතැම් පුද්ගලයෙක් සියලු සංස්කාරයන් පිළිබඳ ව අනිත්‍ය අනුව බලමින්, අනිත්‍ය සංඥාවෙන් යුතුව, අනිත්‍යයට සංවේදී වෙමින්, හැම කල්හි නිරතුරුව, වෙනත් සිතක් හා මුසු නොවී, විදර්ශනාවට බැස ගනිමින්, ප්‍රඥාවෙන් අවබෝධ කරමින් වාසය කරයි. පෙර පසු නොවී ඔහුගේ ආශ්‍රවයන් නැති වීම ත්, ජීවිතය නැති වීම ත් එකවර සිදුවෙයි.
මහණෙනි, මේ ආහුනෙය්‍ය වූ, පාහුනෙය්‍ය වූ, දක්ඛිණෙය්‍ය වූ, අංජලිකරණීය වූ, ලෝකයාගේ අනුත්තර පින්කෙත වූ දෙවෙනි පුද්ගලයා ය.
(3) පුන ච පරං භික්ඛවේ, ඉධේකච්චෝ පුග්ගලෝ සබ්බසංඛාරේසු අනිච්චානුපස්සී විහරති අනිච්චසඤ්ඤී අනිච්චපටිසංවේදී සතතං සමිතං අබ්බෝකිණ්ණං චේතසා අධිමුච්චමානෝ පඤ්ඤාය පරියෝගාහමානෝ. සෝ පඤ්චන්නං ඕරම්භාගියානං සඤ්ඤෝජනානං පරික්ඛයා අන්තරාපරිනිබ්බායී හෝති. (අයං තතියෝ පුග්ගලෝ) (4) ....(පෙ).... උපහච්චපරිනිබ්බායී හෝති. (අයං චතුත්ථෝ පුග්ගලෝ) (5) ....(පෙ).... අසංඛාරපරිනිබ්බායී හෝති. (අයං පඤ්චමෝ පුග්ගලෝ) (6) ....(පෙ).... සසංඛාරපරිනිබ්බායී හෝති. (අයං ඡට්ඨමෝ පුග්ගලෝ) (7) ....(පෙ).... උද්ධංසෝතෝ හෝති අකනිට්ඨගාමී. අයං භික්ඛවේ, සත්තමෝ පුග්ගලෝ ආහුනෙය්‍යෝ, පාහුනෙය්‍යෝ දක්ඛිණෙය්‍යෝ අඤ්ජලිකරණීයෝ අනුත්තරං පුඤ්ඤක්ඛෙත්තං ලෝකස්ස.
3. තව ද මහණෙනි, ඇතැම් පුද්ගලයෙක් සියලු සංස්කාරයන් පිළිබඳ ව අනිත්‍ය අනුව බලමින්, අනිත්‍ය සංඥාවෙන් යුතුව, අනිත්‍යයට සංවේදී වෙමින්, හැම කල්හි නිරතුරුව, වෙනත් සිතක් හා මුසු නොවී, විදර්ශනාවට බැස ගනිමින්, ප්‍රඥාවෙන් අවබෝධ කරමින් වාසය කරයි. හේ ඕරම්භාගීය සංයෝජනයන් ප්‍රහාණය කොට සුද්ධාවාස බඹලොව ඉපදී අනතුරු ව ම පිරිනිවන් පාන්නේ වෙයි.
මහණෙනි, මේ ආහුනෙය්‍ය වූ, පාහුනෙය්‍ය වූ, දක්ඛිණෙය්‍ය වූ, අංජලිකරණීය වූ, ලෝකයාගේ අනුත්තර පින්කෙත වූ තෙවෙනි පුද්ගලයා ය.
4. ….(පෙ)…. සුද්ධාවාස බඹලොව ඉපිද අඩක් ආයු ගෙවා පිරිනිවන් පාන්නේ වෙයි. 5. ….(පෙ)…. සුද්ධාවාස බඹලොව ඉපිද උත්සාහ රහිත ව පිරිනිවන් පාන්නේ වෙයි. 6. ….(පෙ)…. සුද්ධාවාස බඹලොව ඉපිද උත්සාහ සහිත ව පිරිනිවන් පාන්නේ වෙයි. 7. ….(පෙ)…. සුද්ධාවාස බඹලොව ඉපිද අකණිටා බඹලොව තෙක් යන සුළු ව පිරිනිවන් පාන්නේ වෙයි. මහණෙනි, මේ ආහුනෙය්‍ය වූ, පාහුනෙය්‍ය වූ, දක්ඛිණෙය්‍ය වූ, අංජලිකරණීය වූ, ලෝකයාගේ අනුත්තර පින්කෙත වූ සත්වෙනි පුද්ගලයා ය.
ඉමේ ඛෝ භික්ඛවේ, සත්ත පුග්ගලා ආහුනෙය්‍යා පාහුනෙය්‍යා ....(පෙ).... අනුත්තරං පුඤ්ඤක්ඛෙත්තං ලෝකස්සාති.
මහණෙනි, මේ පුද්ගලයෝ සත් දෙනා ආහුනෙය්‍ය වෙති. පාහුනෙය්‍ය වෙති. දක්ඛිණෙය්‍ය වෙති. අංජලිකරණීය වෙති. ලෝකයාගේ අනුත්තර පින් කෙත වෙති.
සාදු! සාදු!! සාදු!!!
අනිච්චානුපස්සී සූත්‍රය නිමා විය.
