ඛුද්දක නිකාය
ථේර ගාථා
3.1.15. හාරිතත්ථේරගාථා
3.1.15. හාරිත තෙරුන්ගේ ගාථා
261. යෝ පුබ්බේ කරණීයානි පච්ඡා සෝ කාතුමිච්ඡති
සුඛා සෝ ධංසතේ ඨානා පච්ඡා ච මනුතප්පති
261. ඉස්සෙල්ලාම කරන්න ඕනෙ දේ කල්දාලා ඒක පස්සෙ කරන්න නම් හිතාගෙන ඉන්නෙ, එයා ලබන්ට තියෙන සැපයෙන් පිරිහී යනවා. පස්සෙ ලැබෙන්නෙ ශෝකය විතරයි.

262.යඤ්හි කයිරා තඤ්හි වදේ යං න කයිරා න තං වදේ
අකරොන්තං භාසමානං පරිජානන්ති පණ්ඩිතා
262. යම් දෙයක් කරනවා නම් අන්න ඒ ගැන විතරයි කිව යුත්තේ. නොකරන දේවල් කියන්නට ඕනෙ නෑ. නොකරන දේ කිය කියා ඉන්න උදවියට බුද්ධිමතුන් ප්‍රශංසා කරන්නෙ නෑ.

263.සුසුඛං වත නිබ්බානං සම්මාසම්බුද්ධදේසිතං
අසෝකං විරජං ඛේමං යත්ථ දුක්ඛං නිරුජ්ඣතී’ති
263. සම්බුදු සමිඳාණන් වදාළ ඒ අමා නිවන ඒකාන්තයෙන්ම සැපයෙකි. එතන තමයි හැම දුකක්ම නැති වෙන තැන. එතන තමයි ශෝක රහිත තැන. කෙලෙස් රහිත තැන. කරදර නැති තැන.

ඉත්ථං සුදං ආයස්මා හාරිතෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් හාරිත නම් රහත් මුනිඳුන් වදාළ ගාථාවන්ය.
