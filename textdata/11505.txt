අංගුත්තර නිකාය
දසක නිපාතෝ
10.3.2.4. අජිත සුත්තං
10.3.2.4. අජිත පිරිවැජියාට වදාළ දෙසුම
අථ ඛෝ අජිතෝ පරිබ්බාජකෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ අජිතෝ පරිබ්බාජකෝ භගවන්තං ඒතදවෝච:
එකල්හී අජිත පිරිවැජි තෙමේ භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියේ ය. පැමිණ භාග්‍යවතුන් වහන්සේ සමඟ සතුටු විය. සතුටු විය යුතු පිළිසඳර කථාව නිමවා එකත්පස්ව හිඳගත්තේ ය. එකත්පස්ව හුන් අජිත පරිබ්‍රාජකයා භාග්‍යවතුන් වහන්සේට මෙය පැවසුවේ ය.
අම්හාකං භෝ ගෝතම පණ්ඩිතෝ නාම සබ්‍රහ්මචාරී. තේන පඤ්චමත්තානි චිත්තට්ඨානසතානි චින්තිතානි, යේහි අඤ්ඤතිත්ථියා උපාරද්ධා පජානන්ති උපාරද්ධම්භාති.
“භවත් ගෞතමයෙනි, අපගේ පණ්ඩිත නම් සබ්‍රහ්මචාරී කෙනෙක් සිටියි. ඔහු විසින් පන්සියයක් පමණ චින්තාවෝ සිතන ලද්දාහු ය. ඒ තුළින් අන්‍ය තීර්ථකයෝ නිග්‍රහ කරන ලද්දාහු ය. ඔවුන් නිග්‍රහ ලැබූ බව ද අපි දනිමු.”
අථ ඛෝ භගවා භික්ඛු ආමන්තේසි: ධාරේථ නෝ තුම්හේ භික්ඛවේ පණ්ඩිතවත්ථූනීති?
එවිට භාග්‍යවතුන් වහන්සේ භික්ෂූන් ඇමතූ සේක. “මහණෙනි, ඔබ පණ්ඩිතයෙකු වන කරුණු දරා සිටින්නහු ද?”
ඒතස්ස භගවා කාලෝ, ඒතස්ස සුගත කාලෝ, යං භගවා භාසෙය්‍ය, භගවතෝ සුත්වා භික්ඛූ ධාරෙස්සන්තීති.
“භාග්‍යවතුන් වහන්ස, මේ එයට කාලය යි. සුගතයන් වහන්ස, මේ එයට කාලය යි. භාග්‍යවතුන් වහන්සේ මේ පිළිබඳ ව යමක් වදාරණ සේක් ද, භාග්‍යවතුන් වහන්සේගෙන් අසා භික්ෂූහු දරා ගන්නාහු ය.”
තේන හි භික්ඛවේ සුණාථ, සාධුකං මනසිකරෝථ, භාසිස්සාමීති.
“එසේ වී නම් මහණෙනි, අසව්. මැනැවින් මෙනෙහි කරව්. පවසන්නෙමි.”
ඒවම්භන්තේති ඛෝ තේ භික්ඛු භගවතෝ පච්චස්සෝසුං.
භගවා ඒතදවෝච:
‘එසේ ය, ස්වාමීනී’ යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
ඉධ භික්ඛවේ ඒකච්චෝ අධම්මිකේන වාදේන අධම්මිකං වාදං අභිනිග්ගණ්හාති, අභිනිප්පීළේති. තේන ච අධම්මිකං පරිසං රඤ්ජේති. තේන සා අධම්මිකා පරිසා උච්චාසද්දා මහාසද්දා හෝති. පණ්ඩිතෝ වත භෝ, පණ්ඩිතෝ වත භෝති.
“මහණෙනි, මෙහිලා ඇතැම් කෙනෙක් අධාර්මික වාදයෙන් අධාර්මික වාදය දැඩි නිග්‍රහයකට ලක් කරයි. බලවත් ව පෙළයි. එකරුණෙන් අධාර්මික පිරිස සතුටු කරවයි. එකරුණෙන් ඒ අධාර්මික පිරිස උස් හඬින්, මහ හඬින් මෙසේ කියයි. ‘භවත්නි, සැබැවින් ම පණ්ඩිතයෙක් නොවැ. භවත්නි, සැබැවින් ම පණ්ඩිතයෙක් නොවැ’ යනුවෙනි.
ඉධ පන භික්ඛවේ ඒකච්චෝ අධම්මිකේන වාදේන ධම්මිකං ච වාදං අධම්මිකඤ්ච වාදං අභිනිග්ගණ්හාති, අභිනිප්පීළේති. තේන ච අධම්මිකං පරිසං රඤ්ජේති. තේන සා අධම්මිකා පරිසා උච්චාසද්දා මහාසද්දා හෝති පණ්ඩිතෝ වත භෝ, පණ්ඩිතෝ වත භෝ’ති.
මහණෙනි, මෙහිලා ඇතැම් කෙනෙක් අධාර්මික වාදයෙන් ධාර්මික වාදය දැඩි නිග්‍රහයකට ලක් කරයි. බලවත් ව පෙළයි. එකරුණෙන් අධාර්මික පිරිස සතුටු කරවයි. එකරුණෙන් ඒ අධාර්මික පිරිස උස් හඬින්, මහ හඬින් මෙසේ කියයි. ‘භවත්නි, සැබැවින් ම පණ්ඩිතයෙක් නොවැ. භවත්නි, සැබැවින් ම පණ්ඩිතයෙක් නොවැ’ යනුවෙනි.
ඉධ පන භික්ඛවේ ඒකච්චෝ අධම්මිකේන වාදේන ධම්මිකං ච වාදං අධම්මිකඤ්ච වාදං අභිනිග්ගණ්හාති, අභිනිප්පීළේති. තේන ච අධම්මිකං පරිසං රඤ්ජේති. තේන සා අධම්මිකා පරිසා උච්චාසද්දා මහාසද්දා හෝති ‘පණ්ඩිතෝ වත භෝ, පණ්ඩිතෝ වත භෝ”ති. 
මහණෙනි, මෙහිලා ඇතැම් කෙනෙක් අධාර්මික වාදයෙන් ධාර්මික වාදය ත්, අධාර්මික වාදය ත් දැඩි නිග්‍රහයකට ලක් කරයි. බලවත් ව පෙළයි. එකරුණෙන් අධාර්මික පිරිස සතුටු කරවයි. එකරුණෙන් ඒ අධාර්මික පිරිස උස් හඬින්, මහ හඬින් මෙසේ කියයි. ‘භවත්නි, සැබැවින් ම පණ්ඩිතයෙක් නොවැ. භවත්නි, සැබැවින් ම පණ්ඩිතයෙක් නොවැ’ යනුවෙනි.
ඉධ පන භික්ඛවේ ඒකච්චෝ ධම්මිකේන වාදේන ධම්මිකං ච වාදං අධම්මිකඤ්ච වාදං අභිනිග්ගණ්හාති, අභිනිප්පීළේති. තේන ච අධම්මිකං පරිසං රඤ්ජේති. තේන සා අධම්මිකා පරිසා උච්චාසද්දා මහාසද්දා හෝති ‘පණ්ඩිතෝ වත භෝ, පණ්ඩිතෝ වත භෝ”ති. 
මහණෙනි, මෙහිලා ඇතැම් කෙනෙක් ධාර්මික වාදයෙන් ධාර්මික වාදය ත්, අධාර්මික වාදය ත් දැඩි නිග්‍රහයකට ලක් කරයි. බලවත් ව පෙළයි. එකරුණෙන් අධාර්මික පිරිස සතුටු කරවයි. එකරුණෙන් ඒ අධාර්මික පිරිස උස් හඬින්, මහ හඬින් මෙසේ කියයි. ‘භවත්නි, සැබැවින් ම පණ්ඩිතයෙක් නොවැ. භවත්නි, සැබැවින් ම පණ්ඩිතයෙක් නොවැ’ යනුවෙනි.
ඉධ පන භික්ඛවේ ඒකච්චෝ ධම්මිකේන වාදේන ධම්මිකං වාදං අභිනිග්ගණ්හාති, අභිනිප්පීළේති. තේන ච ධම්මිකං පරිසං රඤ්ජේති. තේන ච සා ධම්මිකා පරිසා උච්චාසද්දා මහාසද්දා හෝති පණ්ඩිතෝ වත භෝ, පණ්ඩිතෝ වත භෝ’ති. 
මහණෙනි, මෙහිලා ඇතැම් කෙනෙක් ධාර්මික වාදයෙන් ධාර්මික වාදය දැඩි නිග්‍රහයකට ලක් කරයි. බලවත් ව පෙළයි. එකරුණෙන් ධාර්මික පිරිස සතුටු කරවයි. එකරුණෙන් ඒ ධාර්මික පිරිස උස් හඬින්, මහ හඬින් මෙසේ කියයි. ‘භවත්නි, සැබැවින් ම පණ්ඩිතයෙක් නොවැ. භවත්නි, සැබැවින් ම පණ්ඩිතයෙක් නොවැ’ යනුවෙනි.
අධම්මෝ ච භික්ඛවේ වේදිතබ්බෝ ධම්මෝ ච, අනත්ථෝ ච වේදිතබ්බෝ අත්ථෝ ච. අධම්මඤ්ච විදිත්වා ධම්මඤ්ච, අනත්ථං ච විදිත්වා අත්ථඤ්ච, යථා ධම්මෝ යථා අත්ථෝ පටිපජ්ජිතබ්බං.
“‘මහණෙනි, අධර්මය ත්, ධර්මය ත් දත යුත්තේ ය. අයහපත ත්, යහපත ත් දත යුත්තේ ය. අධර්මය ත්, ධර්මය ත් දැන, අයහපත ත්, යහපත ත් දැන යම් සේ ධර්මය වෙයි ද, යම් සේ යහපත වෙයි ද එසේ පිළිපැදිය යුත්තේ ය’
කතමෝ ච භික්ඛවේ අධම්මෝ, කතමෝ ච ධම්මෝ: කතමෝ ච අනත්ථෝ, කතමෝ ච අත්ථෝ:
මහණෙනි, අධර්මය කුමක්ද? ධර්මය කුමක්ද? අයහපත කුමක්ද? යහපත කුමක්ද?
මිච්ඡාදිට්ඨි භික්ඛවේ අධම්මෝ, සම්මාදිට්ඨි ධම්මෝ, යේ ච මිච්ඡාදිට්ඨිපච්චයා අනේකේ පාපකා අකුසලා ධම්මා සම්භවන්ති, අයං අනත්ථෝ. සම්මාදිට්ඨිපච්චයා ච අනේකේ කුසලා ධම්මා භාවනා පාරිපූරිං ගච්ඡන්ති අයං අත්ථෝ.
මහණෙනි, වැරදි දෘෂ්ටිය අධර්මය යි. නිවැරදි දෘෂ්ටිය ධර්මය යි. වැරදි දෘෂ්ටිය නිසාවෙන් අනේක වූ යම් පාපී අකුසල් දහම් හටගනියි ද මෙය අයහපත යි. නිවැරදි දෘෂ්ටිය නිසාවෙන් අනේක වූ කුසල් දහම් දියුණුවීමෙන් පිරිපුන් ව යයි ද මෙය යහපත යි.
මිච්ඡාසංකප්පෝ භික්ඛවේ අධම්මෝ, සම්මාසංකප්පෝ ධම්මෝ ....(පෙ).... මිච්ඡාවාචා භික්ඛවේ අධම්මෝ, සම්මාවාචා ධම්මෝ ....(පෙ).... මිච්ඡාකම්මන්තෝ භික්ඛවේ අධම්මෝ සම්මාකම්මන්තෝ ධම්මෝ ....(පෙ).... මිච්ඡාආජීවෝ භික්ඛවේ අධම්මෝ, සම්මා ආජීවෝ ධම්මෝ ....(පෙ).... මිච්ඡාවායාමෝ භික්ඛවේ අධම්මෝ, සම්මාවායාමෝ ධම්මෝ ....(පෙ).... මිච්ඡාසති භික්ඛවේ අධම්මෝ, සම්මාසති ධම්මෝ ....(පෙ).... මිච්ඡාසමාධි භික්ඛවේ අධම්මෝ, සම්මා සමාධි ධම්මෝ ....(පෙ).... මිච්ඡාඤාණං භික්ඛවේ අධම්මෝ, සම්මා ඤාණං ධම්මෝ ....(පෙ).... මිච්ඡාවිමුත්ති භික්ඛවේ අධම්මෝ, සම්මාවිමුත්ති ධම්මෝ, යේ ච මිච්ඡාවිමුත්තිපච්චයා අනේකේ පාපකා අකුසලා ධම්මා සම්භවන්ති, අයං අනත්ථෝ. සම්මාවිමුත්තිපච්චයා ච අනේකේ කුසලා ධම්මා භාවනා පාරිපූරිං ගච්ඡන්ති, අයං අත්ථෝ.
මහණෙනි, වැරදි සංකල්පනා අධර්මය යි. නිවැරදි සංකල්පනා ධර්මය යි. ….(පෙ)…. මහණෙනි, වැරදි වචන භාවිතය අධර්මය යි. නිවැරදි වචන භාවිතය ධර්මය යි. ….(පෙ)…. මහණෙනි, වැරදි කායික ක්‍රියා අධර්මය යි. නිවැරදි කායික ක්‍රියා ධර්මය යි. ….(පෙ)…. මහණෙනි, වැරදි ජීවිකාව අධර්මය යි. නිවැරදි ජීවිකාව ධර්මය යි. ….(පෙ)…. මහණෙනි, වැරදි උත්සාහය අධර්මය යි. නිවැරදි උත්සාහය ධර්මය යි. ….(පෙ)…. මහණෙනි, වැරදි සිහිය අධර්මය යි. නිවැරදි සිහිය ධර්මය යි. ….(පෙ)…. මහණෙනි, වැරදි චිත්තේකාග්‍රතාව අධර්මය යි. නිවැරදි චිත්තේකාග්‍රතාව ධර්මය යි. ….(පෙ)…. මහණෙනි, වැරදි ඥානය අධර්මය යි. නිවැරදි ඥානය ධර්මය යි. ….(පෙ)…. මහණෙනි, වැරදි විමුක්තිය අධර්මය යි. නිවැරදි විමුක්තිය ධර්මය යි. වැරදි විමුක්තිය නිසාවෙන් අනේක වූ යම් පාපී අකුසල් දහම් හටගනියි ද මෙය අයහපත යි. නිවැරදි විමුක්තිය නිසාවෙන් අනේක වූ කුසල් දහම් දියුණුවීමෙන් පිරිපුන් ව යයි ද මෙය යහපත යි.
අධම්මෝ ච භික්ඛවේ වේදිතබ්බෝ ධම්මෝ ච, අනත්ථෝ ච වේදිතබ්බෝ අත්ථෝ ච, අධම්මඤ්ච විදිත්වා ධම්මඤ්ච, අනත්ථඤ්ච විදිත්වා අත්ථඤ්ච යථා ධම්මෝ, යථා අත්ථෝ තථා පටිපජ්ජිතබ්බන්ති ඉති යං තං වුත්තං ඉදමේතං පටිච්ච වුත්තන්ති.
‘මහණෙනි, අධර්මය ත්, ධර්මය ත් දත යුත්තේ ය. අයහපත ත්, යහපත ත් දත යුත්තේ ය. අධර්මය ත්, ධර්මය ත් දැන, අයහපත ත්, යහපත ත් දැන යම් සේ ධර්මය වෙයි ද, යම් සේ යහපත වෙයි ද එසේ පිළිපැදිය යුත්තේ ය’ වශයෙන් යමක් කියන ලද්දේ ද, එය කියන ලද්දේ මෙකරුණ සඳහා ය.”
සාදු! සාදු!! සාදු!!!
අජිත සූත්‍රය නිමා විය.
