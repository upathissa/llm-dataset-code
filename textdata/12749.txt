ඛුද්දක නිකාය
සුත්ත නිපාතෝ
2. පධාන සුත්තං
2. දිවි පුදා වීරිය වැඩූ අයුරු ගැන වදාළ දෙසුම
427.තං මං පධානපහිතත්තං - නදිං නේරඤ්ජරං පති
විපරක්කම්ම ඣායන්තං - යෝගක්ඛේමස්ස පත්තියා
නේරංජර ගං තීරේ - පරදුවටම තබා දිවිය
අමා නිවන ලබනු පිණිස - දැඩි ලෙස වෑයම් කරමින්
නිරතුරුවම සමාධියම - වඩමින් සිටිනා මා වෙත

428.නමුචි කරුණං වාචං - භාසමානෝ උපාගමී
කිසෝ ත්වමසි දුබ්බණ්ණෝ - සන්තිකේ මරණං තව
කරුණාබර බස් කියමින් - වසවත් මරු පැමිණියේය
“අයියෝ! ඔබ දැන් බොහො ලෙස - විරූපී වී ඇත කෙසඟව
සමීපයට පැමිණ සිටී - දැන් නම් ඔබගේ මරණය

429.සහස්සභාගෝ මරණස්ස - ඒකංසෝ තව ජීවිතං
ජීව භෝ ජීවිතං සෙය්‍යෝ - ජීවං පුඤ්ඤානි කාහසි
“මරණය” වෙනුවෙන් ඔබගේ - දහසක් පංගුම පවතී
ජීවත් වන්නට තිබෙන්නේ - එහෙත් එකම පංගුවක්ය
පින්වත, ජීවත් වනු මැන - උතුම් දෙයකි මේ ජීවිතය
ජීවත් වී කළ හැකිමය - ඔබ හට නොයෙකුත් පින්කම්

430.චරතෝව තේ බ්‍රහ්මචරියං - අග්ගිහුත්තඤ්ච ජුහනෝ
පහූතං චීයතේ පුඤ්ඤං - කිම්පධානේන කාහසි
ඔබ ඔය සුරකින බඹසර - සමඟ යාග හෝම කළොත්
රැස් කර ගන්නට පුළුවනි - ඔබටත් ලොකු ලොකු පින්කම්
පරදුවටම තබා දිවිය - ඔබ ගන්නා වෑයමෙන්ද
ඔබට තිබෙන පලේ කිම්ද?
431.දුග්ගෝ මග්ගෝ පධානාය දුක්කරෝ දුරභිසම්භවෝ
ඉමා ගාථා භණං මාරෝ - අට්ඨා බුද්ධස්ස සන්තිකේ
පරදුවටම තබා දිවිය - යන මග නම් අපහසුමය
ඉතාම දුෂ්කර දෙයක්ය - අපහසුමය ඵල නෙළන්ට
බුදු සමිඳුන් ළඟට පැමිණ - මරු කීයේ මෙම ගාථා

432.තං තථාවාදීනං මාරං - භගවා ඒතදබ්‍රවී
පමත්තබන්ධු පාපිම - යේනත්ථේන ඉධාගතෝ
එලෙසින් දොඩනා මරු හට - සමිඳාණෝ මෙසේ කීහ
ප්‍රමාද වූ හැමදෙනාගෙ - මිතුරා වූ පාපිෂ්ඨය
දැන් ඔබ පැමිණියේ මෙතන - ඔය අරමුණ සඳහාමය

433.අණුමත්තේනපි පුඤ්ඤේන - අත්ථෝ මය්හං න විජ්ජති
යේසං ච අත්ථෝ පුඤ්ඤානං - තේ මාරෝ වත්තුමරහති
ඉතාම සුළු පිනෙකින්වත් - මා හට දැන් නොමැත පලක්
යම්කිසි කෙනෙකුට පිනෙකින් - වැඩක් තිබේනම් ඔහු වෙත
එයා ළඟට ගොස් මාරය - සුදුසුය ඔය කතා කීම

434.අත්ථි සද්ධා තථා විරියං - පඤ්ඤා ච මම විජ්ජති
ඒවං මං පහිතත්තම්පි - කිං ජීව මම පුච්ඡසි
මා තුළ මේ කටයුතු ගැන - සද්ධාවද හොඳින් තිබේ
වීරිය හා ප්‍රඥාවද - මා තුළ මැනවින් දිස් වේ
දිවි පුදමින් මේ අයුරින් - මා වෑයම් කරන විටදි
ඇයි ඔබ මට පවසන්නේ - ජීවත් වන්නට කියමින්?

435.නදීනමපි සෝතානි - අයං වාතෝ විසෝසයේ
කිඤ්ච මේ පහිතත්තස්ස - ලෝහිතං නූපසුස්සයේ
මගේ සිරුර පිසදාගෙන - හමමින් යන මේ සුළඟට
වියළවන්ට පුළුවනි අර - ගලා බසින සැඩ පහරද
ඉතින් මාත් දිවි පුදමින් - මෙතරම් වෙර වඩනා විට
කිම, මාගේ ලේ දහරද - එසේ නොයාවිද වියළී?

436.ලෝහිතේ සුස්සමානම්හි - පිත්තං සෙම්හඤ්ච සුස්සති
මංසේසු ඛීයමානේසු - භිය්‍යෝ චිත්තං පසීදති
භිය්‍යෝ සති ච පඤ්ඤා ච - සමාධි මම තිට්ඨති
ලේ දහරත් වියළෙන විට - පිතත් සමඟ සෙම වියළේ
ඇඟ මස් සිඳිලා යනවිට - පහන් වේය සිත බොහොසේ
එවිට වැඩෙයි සිහි නුවණද - පිහිටයි මගේ සමාධියද

437.තස්ස මේවං විහරතෝ - පත්තස්සුත්තමවේදනං
කාමේ නාපෙක්ඛතේ චිත්තං - පස්ස සත්තස්ස සුද්ධතං
වසන විටදි මේ අයුරින් - පරම වේදනාව දැනේ
එවිට තව තවත් මා සිත - නොපතන්නේමය කාමය
බලාගනුව, මේ ලෙස පවතින කෙනෙකුගෙ පිරිසිදු බව!

438.කාමා තේ පඨමා සේනා - දුතියා අරති වුච්චති
තතියා ඛුප්පිපාසා තේ - චතුත්ථි තණ්හා පවුච්චති
පළවෙනි සේනාව ඔබේ - ලොවේ තිබෙන කාමයන්ය
කුසල් දහම්වල නොඇල්ම - සේනාවයි ඔබේ දෙවැනි
තුන්වන සේනාව ඔබේ - පිපාසයයි බඩගින්නයි
ලොවම බැඳෙන තණ්හාවට - සිව්වැනි සේනාව කියයි

439.පඤ්චමී ථීනමිද්ධං තේ - ඡට්ඨා භීරු පවුච්චති
සත්තමී විචිකිච්ඡා තේ - මක්ඛෝ ථම්භෝ තේ අට්ඨමී
අලස බවින් යුතු නිදිමත - පස්වැනි සේනාව ඔබේ
සිතේ හැදෙන බීතභූත - හයවෙනි සේනාව කියයි
සදහම් ගැන ඇතිවෙන සැක - සත්වෙනි සේනා පිරිසය
දැඩිබව හා ගුණමකු බව - අටවැනි සේනාව කියයි

440.ලාභෝ සිලෝකෝ සක්කාරෝ - මිච්ඡා ලද්ධෝ ච යෝ යසෝ
යෝ චත්තානං සමුක්කංසේ - පරේ ච අවජානති
ලාභද පැසසුම් සැළකිලි - බොරුවෙන් ලබනා යසසද
නවවැනි සේනාව නුඹේ
උස්කොට දක්වමින් තමා - අනිත් අයව පහතට ඇද
මානය යැයි කියනු ලැබේ - මේ දසවැනි සේනාවට

441.ඒසා නමුචි තේ සේනා - කණ්හස්සාභිප්පහාරිණී
න තං අසූරෝ ජිනාති - ජෙත්වා ච ලභතේ සුඛං
නමුචි ය කෘෂ්ණ ය කියනා - පාපී මාරය, ඔබගේ
ලොව හැමටම පහර වදින - සේනාවේ බලනු රඟේ
සූර වීර නැති කෙනෙකුට - දිනා ගන්ට නම් නොහැකිය
එහෙත් දිනා ගත් කෙනාට - හැකිය අමා සැප ලබන්ට

442.ඒස මුඤ්ජං පරිහරේ - ධීරත්ථු මම ජීවිතං
සංගාමේ මේ මතං සෙය්‍යෝ - යඤ්චේ ජීවේ පරාජිතෝ
මුදු තණ පත් හිසේ තබා - කියමි සපථ කරමින් මම
කෙලෙස් සහිත සිතකින් යුතු - දිවියට නින්දා වේවා!
කෙලෙස් යුද්ධයෙන් පැරදී - ජීවත් වෙනවාට වඩා
මැරී යාම උතුම්ය මට - මේ කෙලෙසුන් හා සටනින්

443.පගාළ්හා එත්ථ න දිස්සන්ති - ඒකේ සමණබ්‍රාහ්මණා
තං ච මග්ගං න ජානන්ති - යේන ගච්ඡන්ති සුබ්බතා
ඇතැම් ශ්‍රමණ බමුණු පිරිස - හසුවුන විට මර සෙනඟට
සැබෑ ලෙසම පවතින තතු - දැකගන්නට අසමත් වේ
සදහම් පිළිවෙතින් යුතුව - යායුතු යම් මගක් වේද
නොදනිත්මය ඒ හැමදෙන - අමා නිවන් දෙන ඒ මග

444.සමන්තා ධජිනිං දිස්වා - යුත්තං මාරං සවාහිනිං
යුද්ධාය පච්චුග්ගච්ඡාමි - මා මං ඨානා අචාවයි
කොඩිද හාත්පස නංවා - සේනා ඇති මරු පැමිණෙයි
පෙර මග බලමින් මෙහි මම - මරු හා යුදයට පිවිසෙමි
මට හිමි වී තිබෙන තැනින් - කිසිවිට මා නොසැලේවා!

445.යං තේ තං නප්පසහති සේනං ලෝකෝ සදේවකෝ
තං තේ පඤ්ඤාය ගච්ඡාමි ආමං පත්තංව අස්මනා
ලෝකේ දෙව් මිනිසුන් හට - නොහැකිය මැඬලන්නට නම්
ඒ තොපගේ මාර සෙනඟ
එහෙත් දියුණු කළ නුවණින් - මැඬලමි මම මාරසෙනඟ
කළුගලකින් හොඳින් මඬින - අමු වූ මැටි පිඬක් විළස

446.වසිං කරිත්වා සංකප්පං - සතිං ච සුප්පතිට්ඨිතං
රට්ඨා රට්ඨං විචරිස්සං - සාවකේ විනයං පුථු
හැම සිතිවිලි දමනය කොට - මැනවින් පිහිටුවා සිහිය
සැරි සරමින් යන්නෙමි මා - හැම ගමටම හැම රටටම
හික්මවන්නෙමී දහමේ - පින්වත් ශ්‍රාවක ජනයා

447.තේ අප්පමත්තා පහිතත්තා - මම සාසනකාරකා
අකාමස්ස තේ ගමිස්සන්ති - යත්ථ ගන්ත්වා න සෝචරේ
මා කියනා දෙය අසමින් - ඒ අයුරින් හික්මෙනු ඇත
නොපමාවෙන් වසන ඔවුන් - පරදුවටම තබා දිවිද
මහත් වීරියක් අරගෙන - නිවන් මගේ බැසගනු ඇත
යම් තැනකට පැමිණුන විට - සෝක තැවුල් කිසිත් නැතිද
“නිවන” නමින් යුතු එතැනට - ඔවුන් සියළු දෙන යත්මය

448.සත්තවස්සානි භගවන්තං - අනුබන්ධිං පදා පදං
ඕතාරං නාධිගච්ඡිස්සං - සම්බුද්ධස්ස සතීමතෝ
(මාරයා)
සත් වසරක් මුළුල්ලේම - තබනා හැම පියවරක්ම
සමිඳාණන්ගේ පසුපස - හඹාගිය නමුත් කිසිවිට
නොම හැකිවිය අල්ලගන්ට - කිසිම අයුරකින්ම දොසක්
මැනවින් සිහි නුවණ තිබෙන - ඒ බුදු සමිඳාණන් තුළ

449.මේදවණ්ණංව පාසාණං - වායසෝ අනුපරියගා
අපෙත්ථ මුදු වින්දේම - අපි අස්සාදනා සියා
“මේද තෙලේ පාටින් යුතු - ගල් කුලකට දැක රැවටී
මෘදු බවකින් යුතු මෙහි ඇති - රසවත් බව විඳ ගන්නෙමු
සොම්නස අපි ලබාගනිමු - කියමින් අප සිතට අරන්
ඒ ගල වට කරකැවෙමින් - සිටිනා කපුටෙක් විලසින්”

450.අලද්ධා තත්ථ අස්සාදං - වායසෙත්තෝ අපක්කමි
කාකෝව සේලං ආසජ්ජ - නිබ්බිජ්ජාපේම ගෝතමං
ලබා ගන්ට බැරි වූ විට - සිතා ගත්ත කිසි සතුටක්
ඒ ගල්කුල මතම හැපී - පියඹා ඈතට ඉගිලුන
කපුටු මෝඩයෙක් විලසේ - මමත් ගොසින් හැප්පෙන්නට
ගෞතමයන් සමඟ මෙසේ - පැරද පලායන්නෙමු අපි

451.තස්ස සෝකපරේතස්ස - වීණා කච්ඡා අභස්සථ
තතෝ සෝ දුම්මනෝ යක්ඛෝ - තත්ථේවන්තරධායථාති
සෝක සිතින් මඩනා ලද - ඒ මරුගේ කිසිල්ලෙන්ද
වීණාව වැටුනා ගිලිහී!
දුෂ්ට වූ සිතින් යුතු වූ - ඒ පව් ඇති යක්ෂ තෙමේ
අතුරුදහන් වුණා එහිම

පධාන සුත්තං නිට්ඨිතං.
දිවි පුදා වෙර වැඩූ අයුරු ගැන වදාළ දෙසුම නිමා විය.
සාදු! සාදු!! සාදු!!!
