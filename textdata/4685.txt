සංයුත්ත නිකාය
සළායතන වග්ගෝ
1.12.10. උපාදාන සුත්තං
1.12.10. ග්‍රහණය වීම ගැන වදාළ දෙසුම
උපාදානියේ ච භික්ඛවේ ධම්මේ දේසිස්සාමි උපාදානඤ්ච. තං සුණාථ. කතමේ ච භික්ඛවේ උපාදානියා ධම්මා, කතමඤ්ච උපාදානං:
පින්වත් මහණෙනි, ග්‍රහණය වීම ඇති කරවන දේත්, ග්‍රහණය වීමත් ගැන කියා දෙන්නම්. එය සවන් යොමා අසන්න. පින්වත් මහණෙනි, ග්‍රහණය වීම ඇති කරවන දේ යනු කුමක්ද? ග්‍රහණය වීම යනු කුමක්ද?
සන්ති භික්ඛවේ චක්ඛුවිඤ්ඤෙය්‍යා රූපා ඉට්ඨා කන්තා මනාපා පියරූපා කාමූපසංහිතා රජනීයා. ඉමේ වුච්චන්ති භික්ඛවේ, උපාදානියා ධම්මා. යෝ තත්ථ ඡන්දරාගෝ තං තත්ථ උපාදානං සන්ති භික්ඛවේ සෝතවිඤ්ඤෙය්‍යා සද්දා ....(පෙ).... ඝානවිඤ්ඤෙය්‍යා ගන්ධා ....(පෙ).... ජිව්හාවිඤ්ඤෙය්‍යා රසා ....(පෙ).... කායවිඤ්ඤෙය්‍යා ඵොට්ඨබ්බා ....(පෙ).... සන්ති භික්ඛවේ, මනෝවිඤ්ඤෙය්‍යා ධම්මා ඉට්ඨා කන්තා මනාපා පියරූපා කාමූපසංහිතා රජනීයා. ඉමේ වුච්චන්ති භික්ඛවේ උපාදානියා ධම්මා. යෝ තත්ථ ඡන්දරාගෝ තං තත්ථ උපාදානන්ති.
පින්වත් මහණෙනි, ඇසෙන් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැදීම් හට ගන්නා රූප තියෙනවා. පින්වත් මහණෙනි, මෙයට කියන්නේ ග්‍රහණය වීම ඇති කරවන දෙයක් කියලා. ඒ කෙරෙහි යම් ඡන්ද රාගයක් ඇත්නම්, ඒක තමයි එතැන තියෙන ග්‍රහණය වීම. පින්වත් මහණෙනි, කනෙන් දැනගත යුතු ශබ්ද තියෙනවා ….(පෙ)…. නාසයෙන් දැනගත යුතු ගන්ධ තියෙනවා ….(පෙ)…. දිවෙන් දැනගත යුතු රස ….(පෙ)…. කයෙන් දැනගත යුතු පහස ….(පෙ)…. මනසින් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැදීම් හට ගන්නා අරමුණු තියෙනවා. පින්වත් මහණෙනි, මෙයට කියන්නේ ග්‍රහණය වීම ඇති කරවන දෙයක් කියලා. ඒ කෙරෙහි යම් ඡන්ද රාගයක් ඇත්නම්, ඒක තමයි එතැන තියෙන ග්‍රහණය වීම.
සාදු! සාදු!! සාදු!!!
උපාදාන සූත්‍රය නිමා විය.
ලෝකකාමගුණවග්ගෝ ද්වාදසමෝ.
දොළොස්වෙනි ලෝකකාමගුණ වර්ගය යි.
තත්‍රැද්දානං:
එහි පිළිවෙළ උද්දානය යි.
මාරපාසේන ද්වේ වුත්තා ලෝකකාමගුණේන ච
සක්කෝ පඤ්චසිඛෝ චේව සාරිපුත්තෝ ච රාහුලෝ
සඤ්ඤෝජනං උපාදානං වග්ගෝ තේන පවුච්චතීති
මාරපාස සූත්‍ර දෙකකි, ලෝකන්තගමන සූත්‍රය, කාමගුණ සූත්‍රය, සක්කපඤ්හ සූත්‍රය, පඤ්චසිඛපඤ්හ සූත්‍රය, සාරිපුත්තසද්ධිවිහාරික සූත්‍රය, රාහුලෝවාද සූත්‍රය, සඤ්ඤෝජන සූත්‍රය, උපාදාන සූත්‍රය යන මෙයින් මේ වර්ගය කියනු ලැබේ.
