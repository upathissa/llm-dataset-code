අංගුත්තර නිකාය
ඡක්ක නිපාතෝ
6.2.4.11. චතුත්ථ අභබ්බට්ඨාන සුත්තං
6.2.4.11. හැකියාව නැති කරුණු ගැන වදාළ සිව්වෙනි දෙසුම
සාවත්ථිනිදානං .....
සැවැත් නුවර දී ය .....
ඡයිමානි භික්ඛවේ අභබ්බට්ඨානානි. කතමානි ඡ:
මහණෙනි, මේ අසමර්ථ වූ සය කරුණකි. ඒ කවර සය කරුණක් ද යත්;
අභබ්බෝ දිට්ඨිසම්පන්නෝ පුග්ගලෝ සයංකතං සුඛදුක්ඛං පච්චාගන්තුං. අභබ්බෝ දිට්ඨිසම්පන්නෝ පුග්ගලෝ පරංකතං සුඛදුක්ඛං පච්චාගන්තුං. අභබ්බෝ දිට්ඨිසම්පන්නෝ පුග්ගලෝ සයංකතඤ්ච පරංකතඤ්ච සුඛදුක්ඛං පච්චාගන්තුං. අභබ්බෝ දිට්ඨිසම්පන්නෝ පුග්ගලෝ අසයංකාරං අධිච්චසමුප්පන්නං සුඛදුක්ඛං පච්චාගන්තුං. අභබ්බෝ දිට්ඨිසම්පන්නෝ පුග්ගලෝ අපරංකාරං අධිච්චසමුප්පන්නං සුඛදුක්ඛං පච්චාගන්තුං. අභබ්බෝ දිට්ඨිසම්පන්නෝ පුග්ගලෝ අසයංකාරඤ්ච අපරංකාරඤ්ච අධිච්චසමුප්පන්නං සුඛදුක්ඛං පච්චාගන්තුං. තං කිස්ස හේතු:

තථා හිස්ස භික්ඛවේ දිට්ඨිසම්පන්නස්ස පුග්ගලස්ස හේතු ච සුදිට්ඨෝ හේතුසමුප්පන්නා ච ධම්මා.
සෝවාන් පුද්ගලයා සැප දුක් තමා විසින් කරන ලද්දේ යැයි පිළිගන්නට අසමර්ථ වෙයි. සෝවාන් පුද්ගලයා සැප දුක් අන්‍ය වූ දිව්‍ය බ්‍රහ්මාදියෙකු විසින් කරන ලද්දේ යැයි පිළිගන්නට අසමර්ථ වෙයි. සෝවාන් පුද්ගලයා සැප දුක් තමා විසිනුත් කරන ලද්දේ ය, අන්‍ය වූ දිව්‍ය බ්‍රහ්මාදියෙකු විසිනුත් කරන ලද්දේ ය යැයි පිළිගන්නට අසමර්ථ වෙයි. සෝවාන් පුද්ගලයා සැප දුක් තමා විසින් නොකරන ලද්දේ, ඉබේ හටගත්තේ යැයි පිළිගන්නට අසමර්ථ වෙයි. සෝවාන් පුද්ගලයා සැප දුක් අන්‍ය වූ දිව්‍ය බ්‍රහ්මාදියෙකු විසින් නොකරන ලද්දේ, ඉබේ හටගත්තේ යැයි පිළිගන්නට අසමර්ථ වෙයි. සෝවාන් පුද්ගලයා සැප දුක් තමා විසිනුත් නොකරන ලද්දේ, අන්‍යයෙකු විසිනුත් නොකරන ලද්දේ, ඉබේ හටගත්තේ යැයි පිළිගන්නට අසමර්ථ වෙයි. එයට හේතුව කුමක්ද? මහණෙනි, සෝවාන් පුද්ගලයා විසින් දුකෙහි හේතුව මැනැවින් දකින ලද්දේ වෙයි. ඒ හේතූන්ගෙන් හටගත් ධර්මයන් ද මැනැවින් දකින ලද්දේ වෙයි. එහෙයිනි.
ඉමානි ඛෝ භික්ඛවේ ඡ අභබ්බට්ඨානානීති.
මහණෙනි, මේ වනාහී අසමර්ථ වූ සය කරුණ යි.
සාදු! සාදු!! සාදු!!!
චතුත්ථ අභබ්බට්ඨාන සූත්‍රය නිමා විය.
සීතිවග්ගෝ චතුත්ථෝ.

සිව්වෙනි සීති වර්ගය අවසන් විය.
තස්සුද්දානං:
එහි පිළිවෙල උද්දානයයි :
සීතිභාවං ආවරණං වෝරෝපිතා සුස්සූසතිඅප්පහාය පහීණ’භබ්බෝ තිඨානා චතුරෝපි චාති.

සීතිභාව සූත්‍රය, ආවරණ සූත්‍රය, වෝරෝපිත සූත්‍රය, සුස්සූසති සූත්‍රය, අප්පහාය සූත්‍රය, පහීණ සූත්‍රය, අභබ්බ සූත්‍රය, සහ අභබ්බට්ඨාන සූත්‍ර සතර වශයෙන් මෙහි සූත්‍ර එකොළසකි.
