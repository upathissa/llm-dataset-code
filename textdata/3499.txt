සංයුත්ත නිකාය
මහා වග්ගෝ
1.4.10. දුතිය බ්‍රහ්මචරිය සුත්තං
1.4.10. බඹසර ගැන වදාළ දෙවෙනි දෙසුම
බ්‍රහ්මචරියඤ්ච වෝ භික්ඛවේ, දේසිස්සාමි බ්‍රහ්මචරියත්ථඤ්ච. තං සුණාථ. කතමඤ්ච භික්ඛවේ, බ්‍රහ්මචරියං: අයමේව අරියෝ අට්ඨංගිකෝ මග්ගෝ. සෙය්‍යථිදං: සම්මාදිට්ඨි ....(පෙ).... සම්මාසමාධි. ඉදං වුච්චති භික්ඛවේ, බ්‍රහ්මචරියං. කතමෝ ච භික්ඛවේ, බ්‍රහ්මචරියත්ථෝ: යෝ ඛෝ භික්ඛවේ, රාගක්ඛයෝ දෝසක්ඛයෝ මෝහක්ඛයෝ. අයං වුච්චති භික්ඛවේ, බ්‍රහ්මචරියත්ථෝති.
මහණෙනි, ඔබට බඹසර ත්, බඹසරින් ලැබෙන යහපත ත් දේශනා කරන්නෙමි. එය අසව්.
මහණෙනි, බඹසර යනු කුමක් ද? ඒ මේ ආර්ය අෂ්ටාංගික මර්ගය ම යි. එනම් නිවැරදි දෘෂ්ටිය ය, ….(පෙ)…. නිවැරදි චිත්තේකාග්‍රතාවය ය. මහණෙනි, මෙය බඹසර යැයි කියනු ලැබේ.
මහණෙනි, බඹසරින් ලැබෙන යහපත කුමක් ද? මහණෙනි, යම් රාගය ක්ෂය වීමක් ඇද්ද, යම් ද්වේෂය ක්ෂය වීමක් ඇද්ද, යම් මෝහය ක්ෂය වීමක් ඇද්ද, මහණෙනි, මෙය බඹසරින් ලැබෙන යහපත යැයි කියනු ලැබේ.
සාදු! සාදු!! සාදු!!!
දුතිය බ්‍රහ්මචරිය සූත්‍රය නිමා විය.
(සබ්බං සාවත්ථිනිදානමේව)
(සියල්ල සැවැත් නුවර ම නිදාන කොට ඇත)
පටිපත්තිවග්ගෝ චතුත්ථෝ.
සිව්වෙනි පටිපත්ති වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
පටිපත්තිපටිපන්නෝ ච විරද්ධෝච පාරංගමෝ
සාමඤ්ඤේන ච ද්වේ වුත්තා බ්‍රහ්මඤ්ඤේනපරේ දුවේ
බ්‍රහ්මචරියේන ද්වේ වුත්තා වග්ගෝ තේන පවුච්චතීති
පටිපත්ති සූත්‍රය, පටිපන්න සූත්‍රය, විරද්ධ සූත්‍රය, පාරංගම සූත්‍රය, සාමඤ්ඤ සූත්‍ර දෙක, බ්‍රහ්මඤ්ඤ සූත්‍ර දෙක සහ බ්‍රහ්මචරිය සූත්‍ර දෙක වශයෙන් මෙහි සූත්‍ර දසයකි.
