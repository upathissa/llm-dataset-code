අංගුත්තර නිකාය
දසක නිපාතෝ
10.5.1.4. උපාසිකා සුත්තං
10.5.1.4. උපාසිකාව ගැන වදාළ දෙසුම
දසහි භික්ඛවේ ධම්මේහි සමන්නාගතා උපාසිකා යථාභතං නික්ඛිත්තා ඒවං නිරයේ. කතමේහි දසහි:
“මහණෙනි, කරුණු දහයකින් සමන්විත උපාසිකාව ඔසොවාගෙන පැමිණි බරක් බිම තබන්නේ යම් සේ ද, එසෙයින් ම නිරයෙහි උපදින්නීය. ඒ කවර කරුණු දහයකින් ද යත්;
පාණාතිපාතිනී හෝති, අදින්නාදායිනී හෝති, කාමේසු මිච්ඡාචාරිණී හෝති, මුසාවාදිනී හෝති, පිසුනාවාචා හෝති, ඵරුසාවාචා හෝති, සම්ඵප්පලාපිනී හෝති, අභිජ්ඣාලු‍නී හෝති, බ්‍යාපන්නචිත්තා හෝති, මිච්ඡාදිට්ඨිකා හෝති.
ප්‍රාණඝාතය කරන්නී වෙයි, සොරකම් කරන්නී වෙයි, වැරදි කාම සේවනය කරන්නී වෙයි, බොරු කියන්නී වෙයි, කේලාම් කියන්නී වෙයි, දරුණු වචන කියන්නී වෙයි, නිසරු දේ කියන්නී වෙයි, අන් සතු දේට ආසා කරන්නී වෙයි, ද්වේෂ කරන්නී වෙයි, වැරදි දෘෂ්ටියෙන් යුක්ත වන්නී වෙයි.
ඉමේහි ඛෝ භික්ඛවේ දසහි ධම්මේහි සමන්නාගතා උපාසිකා යථාභතං නික්ඛිත්තා ඒවං නිරයේ.
මෙම කරුණු දහයෙන් සමන්විත උපාසිකාව ඔසොවාගෙන පැමිණි බරක් බිම තබන්නේ යම් සේ ද, එසෙයින් ම නිරයෙහි උපදින්නීය.
දසහි භික්ඛවේ ධම්මේහි සමන්නාගතා උපාසිකා යථාභතං නික්ඛිත්තා ඒවං සග්ගේ. කතමේහි දසහි:
මෙම කරුණු දහයෙන් සමන්විත උපාසිකාව ඔසොවාගෙන පැමිණි බරක් බිම තබන්නේ යම් සේ ද, එසෙයින් ම සුගතියෙහි උපදින්නීය. ඒ කවර කරුණු දහයකින් ද යත්;
පාණාතිපාතා පටිවිරතා හෝති ....(පෙ).... සම්මාදිට්ඨිකා හෝති.
ප්‍රාණඝතයෙන් වැළකුණා වෙයි, ….(පෙ)…. නිවැරදි දෘෂ්ටියෙන් යුක්ත වූවා වෙයි.
ඉමේහි ඛෝ භික්ඛවේ දසහි ධම්මේහි සමන්නාගතා උපාසිකා යථාභතං නික්ඛිත්තා ඒවං සග්ගේති.
මහණෙනි, මෙම කරුණු දහයෙන් සමන්විත උපාසිකාව ඔසොවාගෙන පැමිණි බරක් බිම තබන්නේ යම් සේ ද, එසෙයින් ම සුගතියෙහි උපදින්නීය.
සාදු! සාදු!! සාදු!!!
උපාසිකා සූත්‍රය නිමා විය.
