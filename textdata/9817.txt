අංගුත්තර නිකාය
පඤ්චක නිපාතෝ
5.3.5.9. පඨම සමය විමුත්ත සුත්තං
5.3.5.9. කෙලෙස් යටපත් වූ විට ලැබෙන චිත්ත දියුණුව ගැන වදාළ පළමු දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ධම්මා සමයවිමුත්තස්ස භික්ඛුනෝ පරිහානාය සංවත්තන්ති. කතමේ පඤ්ච:
මහණෙනි, මේ පස් කරුණ සමය විමුක්ත භික්ෂුවගේ පරිහානිය පිණිස පවතියි. ඒ කවර කරුණු පසක් ද යත්;
කම්මාරාමතා, භස්සාරාමතා, නිද්දාරාමතා, සංගණිකාරාමතා, යථාවිමුත්තං චිත්තං න පච්චවෙක්ඛති.
බාහිර වැඩකටයුතුවල ඇලී සිටීම, කථාවෙහි ඇලී සිටීම, නින්දෙහි ඇලී සිටීම, පිරිස සමඟ ඇලී සිටීම, සිත විමුක්තියට පත් වූයේ යම් අයුරකින් ද එය ප්‍රත්‍යවේක්ෂා නොකිරීම ය.
ඉමේ ඛෝ භික්ඛවේ පඤ්ච ධම්මා සමයවිමුත්තස්ස භික්ඛුනෝ පරිහානාය සංවත්තන්ති.
මහණෙනි, මේ පස් කරුණ සමය විමුක්ත භික්ෂුවගේ පරිහානිය පිණිස පවතියි.
පඤ්චිමේ භික්ඛවේ ධම්මා සමයවිමුත්තස්ස භික්ඛුනෝ අපරිහානාය සංවත්තන්ති. කතමේ පඤ්ච:
මහණෙනි, මේ පස් කරුණ සමය විමුක්ත භික්ෂුවගේ නොපිරිහීම පිණිස පවතියි. ඒ කවර කරුණු පසක් ද යත්;
න කම්මාරාමතා, න භස්සාරාමතා, න නිද්දාරාමතා, න සංගණිකාරාමතා, යථාවිමුත්තං චිත්තං පච්චවෙක්ඛති.
බාහිර වැඩකටයුතුවල ඇලී නොසිටීම, කථාවෙහි ඇලී නොසිටීම, නින්දෙහි ඇලී නොසිටීම, පිරිස සමඟ ඇලී නොසිටීම, සිත විමුක්තියට පත් වූයේ යම් අයුරකින් ද එය ප්‍රත්‍යවේක්ෂා කිරීම ය.
ඉමේ ඛෝ භික්ඛවේ පඤ්ච ධම්මා සමයවිමුත්තස්ස භික්ඛුනෝ අපරිහානාය සංවත්තන්තීති.
මහණෙනි, මේ පස් කරුණ සමය විමුක්ත භික්ෂුවගේ නොපිරිහීම පිණිස පවතියි.
සාදු! සාදු!! සාදු!!!
පඨම සමය විමුත්ත සූත්‍රය නිමා විය.
