ඛුද්දක නිකාය
ථේර ගාථා
1.9.9. දේවසභත්ථේරගාථා
1.9.9. දේවසභ තෙරුන්ගේ ගාථාව
89.උත්තිණ්ණා පංකපලිපා පාතාලා පරිවජ්ජිතා
මුත්තා ඕඝා ච ගන්ථා ච සබ්බේ මානා විසංහතා’ති
89. මේ පංච කාමය කියන්නේ මඩ ගොඩක්. මහා මඩ ගොඩක්. ඒ කාමයෙන් මං එතෙර වුණා. විඳීම් කියන්නේ පාතාලයක් වගේ එකක්. ඒ ඔක්කොම විඳීම් දුරු කළා. සංසාරය නම් වූ මහ ජල කඳිනුත් කෙලෙස් ගැටවලිනුත් මා නිදහස් වුණා. හැම මානයක් ම මුලින් ම උදුරලා වීසි කළා.
ඉත්ථං සුදං ආයස්මා දේවසභෝ ථේරෝ ගාථං අභාසිත්ථා’ති.
මෙය වනාහී ආයුෂ්මත් දේවසභ නම් රහත් මුනිඳුන් වදාළ ගාථාවයි.
