අංගුත්තර නිකාය
නවක නිපාතෝ
9.1.4.4. ගාවීඋපමා සුත්තං
9.1.4.4. ගවදෙන උපමා කොට වදාළ දෙසුම
(සාවත්ථිනිදානං)
සැවැත් නුවර දී ය …..
සෙය්‍යථාපි භික්ඛවේ, ගාවී පබ්බතෙය්‍යා බාලා අබ්‍යත්තා අඛෙත්තඤ්ඤූ අකුසලා විසමේ පබ්බතේ චරිතුං, තස්සා ඒවමස්ස: ‘යන්නූනාහං අගතපුබ්බඤ්චේව දිසං ගච්ඡෙය්‍යං, අඛාදිතපුබ්බානි ච තිණානි ඛාදෙය්‍යං, අපීතපුබ්බානි ච පානීයානි පිවෙය්‍යන්ති. සා පුරිමං පාදං න සුප්පතිට්ඨිතං පතිට්ඨාපෙත්වා පච්ඡිමං පාදං උද්ධරෙය්‍ය, සා න චේව අගතපුබ්බං දිසං ගච්ඡෙය්‍ය, න ච අඛාදිතපුබ්බානි තිණානි ඛාදෙය්‍ය. න ච අපීතපුබ්බානි ච පානීයානි පිවෙය්‍ය, යස්මිං චස්සා පදේසේ ඨිතාය ඒවමස්ස: යන්නූනාහං අගතපුබ්බඤ්චේව දිසං ගච්ඡෙය්‍යං, අඛාදිතපුබ්බානි චේව තිණානි ඛාදෙය්‍යං, අපීතපුබ්බානි චේ ව පානීයානි පිවෙය්‍යන්ති, තඤ්ච පදේසං න සොත්ථිනා පච්චාගච්ඡෙය්‍ය. තං කිස්ස හේතු: තථා හි සා භික්ඛවේ, ගාවී පබ්බතෙය්‍යා බාලා අබ්‍යත්තා අඛෙත්තඤ්ඤූ අකුසලා විසමේ පබ්බතේ චරිතුං.
මහණෙනි, එය මෙබඳු දෙයකි. කන්දක හැසිරෙන බාල වූ, අව්‍යක්ත වූ, තණබිම් නොදන්නා වූ ගවදෙන විෂම පර්වතයෙහි හැසිරෙන්නට අදක්ෂ වන්නී ය. ඇයට මෙසේ සිතෙයි. ‘ඉදින් මම නොගිය විරූ දිශාවකට යන්නෙම් නම්, නොකෑ විරූ තණ කන්නෙම් නම්, නොබිව් විරූ පැන් බොන්නෙම් නම් යහපති’ යි.
මෙසේ සිතා ඇය පෙර පාදයන් මැනැවින් පිහිටුවීමක් නොකොට, පසු පාදයන් උඩට ඔසොවයි. ඇය නොගිය විරූ දිශාවකට ත් නොයයි. නොකෑ විරූ තණ ත් නොකයි. නොබිව් විරූ පැනුත් නොබොයි. යම් ප්‍රදේශයක සිටි ඇයට මෙසේ සිතෙයි නම්, ‘ඉදින් මම නොගිය විරූ දිශාවකට යන්නෙම් නම්, නොකෑ විරූ තණ කන්නෙම් නම්, නොබිව් විරූ පැන් බොන්නෙම් නම් යහපති’ යි. නමුත් ඇය ඒ ප්‍රදේශයට සුවසේ පෙරළා නොඑයි. ඒ මක් නිසා ද යත්, මහණෙනි, කන්දක හැසිරෙන බාල වූ, අව්‍යක්ත වූ, තණබිම් නොදන්නා වූ ගවදෙන විෂම පර්වතයෙහි හැසිරෙන්නට අදක්ෂ වන නිසා ය.
ඒවමේව ඛෝ භික්ඛවේ ඉධේකච්චෝ භික්ඛු බාලෝ අබ්‍යත්තෝ අඛෙත්තඤ්ඤූ අකුසලෝ විවිච්චේව කාමේහි විවිච්ච අකුසලේහි ධම්මේහි සවිතක්කං සවිචාරං විවේකජං පීතිසුඛං පඨමං ඣානං උපසම්පජ්ජ විහරති සෝ තං නිමිත්තං න ආසේවති, න භාවේති, න බහුලීකරෝති, න ස්වාධිට්ඨිතං අධිට්ඨාති.
එසෙයින් ම මහණෙනි, මෙහිලා ඇතැම් භික්ෂුවක් බාල වෙයි ද, අව්‍යක්ත වෙයි ද, ක්ෂේත්‍රය නොදනියි ද, අදක්ෂ වෙයි ද, ඔහු කාමයන්ගෙන් වෙන් ව, අකුසල ධර්මයන්ගෙන් වෙන් ව, විතර්ක විචාර සහිත වූ විවේකයෙන් හටගත් ප්‍රීති සුඛය ඇති පළමුවෙනි ධ්‍යානය උපදවාගෙන වාසය කරයි. ඔහු ඒ සමාධි නිමිත්ත සේවනය නොකරයි. දියුණු නොකරයි. බහුල ව ප්‍රගුණ නොකරයි. මනාකොට අධිෂ්ඨාන නොකරයි.
තස්ස ඒවං හෝති: ‘යන්නූනාහං විතක්ක විචාරානං වූපසමා ....(පෙ).... දුතියං ඣානං උපසම්පජ්ජ විහරෙය්‍යන්ති. සෝ න සක්කෝති විතක්කවිචාරානං වූපසමා ....(පෙ).... දුතියං ඣානං උපසම්පජ්ජ විහරිතුං. තස්සේවං හෝති; යන්නූනාහං විවිච්චේව කාමේහි ....(පෙ).... පඨමං ඣානං උපසම්පජ්ජ විහරෙය්‍යන්ති. සෝ න සක්කෝති විවිච්චේව කාමේහි ....(පෙ).... පඨමං ඣානං උපසම්පජ්ජ විහරිතුං. අයං වුච්චති භික්ඛවේ, භික්ඛු උභතෝ භට්ඨෝ උභතෝ පරිහීනෝ. සෙය්‍යථාපි සා ගාවී පබ්බතෙය්‍යා බාලා අබ්‍යත්තා අඛෙත්තඤ්ඤූ අකුසලා විසමේ පබ්බතේ චරිතුං.
ඔහුට මෙසේ සිතෙයි. ‘ඉදින් මම විතර්ක විචාරයන් සංසිඳුවා ….(පෙ)…. දෙවෙනි ධ්‍යානයට පැමිණ වාසය කරන්නෙම් නම් යහපති’ යි. නමුත් ඔහු විතර්ක විචාරයන් සංසිඳුවා ….(පෙ)…. දෙවෙනි ධ්‍යානයට පැමිණ වාසය කරන්නට අසමර්ථ වෙයි. ඔහුට මෙසේ සිතෙයි. ‘ඉදින් මම කාමයන්ගෙන් වෙන් ව ….(පෙ)…. පළමුවෙනි ධ්‍යානයට පැමිණ වාසය කරන්නෙම් නම් යහපති’ යි. නමුත් ඔහු කාමයන්ගෙන් වෙන් ව ….(පෙ)…. පළමුවෙනි ධ්‍යානයට පැමිණ වාසය කරන්නට අසමර්ථ වෙයි. මහණෙනි, මේ භික්ෂුව දෙපැත්තෙන් ම නැසුණේ, දෙපැත්තෙන් ම පිරිහුණේ යැයි කියනු ලැබේ. මහණෙනි, යම් සේ කන්දක හැසිරෙන බාල වූ, අව්‍යක්ත වූ, තණබිම් නොදන්නා වූ ගවදෙන විෂම පර්වතයෙහි හැසිරෙන්නට අදක්ෂ වෙයි ද, එබඳු ය.
සෙය්‍යථාපි භික්ඛවේ ගාවී පබ්බතෙය්‍යා පණ්ඩිතා බ්‍යත්තා ඛෙත්තඤ්ඤූ කුසලා විසමේ පබ්බතේ චරිතුං. තස්සා ඒවමස්ස: ‘යන්නූනාහං අගතපුබ්බඤ්චේව දිසං ගච්ඡෙය්‍යං, අඛාදිතපුබ්බානි ච තිණානි ඛාදෙය්‍යං, අපීතපුබ්බානි ච පානීයානි පිවෙය්‍යන්ති. සා පුරිමං පාදං සුප්පතිට්ඨිතං පතිට්ඨාපෙත්වා පච්ඡිමං පාදං උද්ධරෙය්‍ය, සා අගතපුබ්බඤ්චේව දිසං ගච්ඡෙය්‍ය, අඛාදිතපුබ්බානි චේව තිණානි ඛාදෙය්‍ය, අපීතපුබ්බානි ච පානීයානි පිවෙය්‍ය. යස්මිං චස්සා පදේසේ ඨිතාය ඒවමස්ස: යන්නූනාහං අගතපුබ්බඤ්චේව දිසං ගච්ඡෙය්‍යං, අඛාදිතපුබ්බානි චේව තිණානි ඛාදෙය්‍යං අපීතපුබ්බානි චේව පානීයානි පිවෙය්‍යන්ති’ තඤ්ච පදේසං සොත්ථිනා පච්චාගච්ඡෙය්‍ය. තං කිස්ස හේතු: තථා හි සා භික්ඛවේ ගාවී පබ්බතෙය්‍යා පණ්ඩිතා ව්‍යත්තා ඛෙත්තඤ්ඤු කුසලා විසමේ පබ්බතේ චරිතුං.
මහණෙනි, එය මෙබඳු දෙයකි. කන්දක හැසිරෙන නුවණැති, ව්‍යක්ත වූ, තණබිම් දන්නා වූ ගවදෙන විෂම පර්වතයෙහි හැසිරෙන්නට දක්ෂ වන්නී ය. ඇයට මෙසේ සිතෙයි. ‘ඉදින් මම නොගිය විරූ දිශාවකට යන්නෙම් නම්, නොකෑ විරූ තණ කන්නෙම් නම්, නොබිව් විරූ පැන් බොන්නෙම් නම් යහපති’ යි.
මෙසේ සිතා ඇය පෙර පාදයන් මැනැවින් පිහිටුවා ගෙන, පසු පාදයන් උඩට ඔසොවයි. ඇය නොගිය විරූ දිශාවකට ත් යයි. නොකෑ විරූ තණ ත් කයි. නොබිව් විරූ පැනුත් බොයි. යම් ප්‍රදේශයක සිටි ඇයට මෙසේ සිතෙයි නම් ‘ඉදින් මම නොගිය විරූ දිශාවකට යන්නෙම් නම්, නොකෑ විරූ තණ කන්නෙම් නම්, නොබිව් විරූ පැන් බොන්නෙම් නම් යහපති’ යි. ඇය ඒ ප්‍රදේශයට ද සුවසේ පෙරළා එයි. ඒ මක් නිසා ද යත්, මහණෙනි, කන්දක හැසිරෙන නුවණැති වූ, ව්‍යක්ත වූ, තණබිම් දන්නා වූ ගවදෙන විෂම පර්වතයෙහි හැසිරෙන්නට දක්ෂ වන නිසා ය.
ඒවමේව ඛෝ භික්ඛවේ ඉධේකච්චෝ භික්ඛු පණ්ඩිතෝ බ්‍යත්තෝ ඛෙත්තඤ්ඤු කුසලෝ විවිච්චේව කාමේහි විවිච්ච අකුසලේහි ධම්මේහි ....(පෙ).... පඨමං ඣානං උපසම්පජ්ජ විහරති. සෝ තං නිමිත්තං ආසේවති භාවේති බහුලීකරෝති ස්වාධිට්ඨිතං අධිට්ඨාති.
එසෙයින් ම මහණෙනි, මෙහිලා ඇතැම් භික්ෂුවක් නුවණැත්තේ ද, ව්‍යක්ත වෙයි ද, ක්ෂේත්‍රය දනියි ද, දක්ෂ වෙයි ද, ඔහු කාමයන්ගෙන් වෙන් ව, අකුසල ධර්මයන්ගෙන් වෙන් ව, විතර්ක විචාර සහිත වූ විවේකයෙන් හටගත් ප්‍රීති සුඛය ඇති පළමුවෙනි ධ්‍යානය උපදවාගෙන වාසය කරයි. ඔහු ඒ සමාධි නිමිත්ත සේවනය කරයි. දියුණු කරයි. බහුල ව ප්‍රගුණ කරයි. මනාකොට අධිෂ්ඨාන කරයි.
තස්ස ඒවං හෝති: ‘යන්නූනාහං විතක්ක විචාරානං වූපසමා ....(පෙ).... දුතියං ඣානං උපසම්පජ්ජ විහරෙය්‍යන්ති’. සෝ දුතියං ඣානං අනභිහිංසමානෝ විතක්කවිචාරානං වූපසමා දුතියං ජ්ඣානං උපසම්පජ්ජ විහරති. සෝ තං නිමිත්තං ආසේවති භාවේති බහුලීකරෝති ස්වාධිට්ඨිතං අධිට්ඨාති.
ඔහුට මෙසේ සිතෙයි. ‘ඉදින් මම විතර්ක විචාරයන් සංසිඳුවා ….(පෙ)…. දෙවෙනි ධ්‍යානයට පැමිණ වාසය කරන්නෙම් නම් යහපති’ යි. ඔහු දෙවෙනි ධ්‍යානය නොපෙළන්නේ, විතර්ක විචාරයන් සංසිඳුවා ….(පෙ)…. දෙවෙනි ධ්‍යානයට පැමිණ වාසය කරයි. ඔහු ඒ සමාධි නිමිත්ත සේවනය කරයි. දියුණු කරයි. බහුල ව ප්‍රගුණ කරයි. මනාකොට අධිෂ්ඨාන කරයි.
තස්ස ඒවං හෝති: ‘යන්නූනාහං පීතියා ච විරාගා ....(පෙ).... තතියං ඣානං උපසම්පජ්ජ විහරෙය්‍යන්ති’. සෝ තතියං ඣානං අනභිහිංසමානෝ පීතියා ච විරාගා තතියං ඣානං උපසම්පජ්ජ විහරති. සෝ තං නිමිත්තං ආසේවති භාවේති බහුලීකරෝති ස්වාධිට්ඨිතං අධිට්ඨාති.
ඔහුට මෙසේ සිතෙයි. ‘ඉදින් මම ප්‍රීතියට ද නොඇල්මෙන් ….(පෙ)…. තුන්වෙනි ධ්‍යානයට පැමිණ වාසය කරන්නෙම් නම් යහපති’ යි. ඔහු තුන්වෙනි ධ්‍යානය නොපෙළන්නේ, ප්‍රීතියට ද නොඇල්මෙන් ….(පෙ)….තුන්වෙනි ධ්‍යානයට පැමිණ වාසය කරයි. ඔහු ඒ සමාධි නිමිත්ත සේවනය කරයි. දියුණු කරයි. බහුල ව ප්‍රගුණ කරයි. මනාකොට අධිෂ්ඨාන කරයි.
තස්ස ඒවං හෝති: ‘යන්නූනාහං සුඛස්ස ච පහානා දුක්ඛස්ස ච පහානා ....(පෙ).... චතුත්ථං ඣානං උපසම්පජ්ජ විහරෙය්‍යන්ති. සෝ චතුත්ථං ඣානං අනභිහිංසමානෝ සුඛස්ස ච පහානා ....(පෙ).... චතුත්ථං ඣානං උපසම්පජ්ජ විහරති. සෝ තං නිමිත්තං ආසේවති, භාවේති, බහුලීකරෝති, ස්වාධිට්ඨිතං අධිට්ඨාති.
ඔහුට මෙසේ සිතෙයි. ‘ඉදින් මම සැපය ද ප්‍රහාණය කොට, දුක ද ප්‍රහාණය කොට ….(පෙ)…. සිව්වෙනි ධ්‍යානයට පැමිණ වාසය කරන්නෙම් නම් යහපති’ යි. ඔහු සිව්වෙනි ධ්‍යානය නොපෙළන්නේ, සැපය ද ප්‍රහාණය කොට, දුක ද ප්‍රහාණය කොට ….(පෙ)…. සිව්වෙනි ධ්‍යානයට පැමිණ වාසය කරයි. ඔහු ඒ සමාධි නිමිත්ත සේවනය කරයි. දියුණු කරයි. බහුල ව ප්‍රගුණ කරයි. මනාකොට අධිෂ්ඨාන කරයි.
තස්ස ඒවං හෝති: ‘යන්නූනාහං සබ්බසෝ රූපසඤ්ඤානං සමතික්කමා පටිඝසඤ්ඤානං අත්ථංගමා නානත්තසඤ්ඤානං අමනසිකාරා ‘අනන්තෝ ආකාසෝ’ති ආකාසානඤ්චායතනං උපසම්පජ්ජ විහරෙය්‍යන්ති. සෝ ආකාසානඤ්චායතනං අනභිහිංසමානෝ සබ්බසෝ රූපසඤ්ඤානං සමතික්කමා ....(පෙ).... ආකාසානඤ්චායතනං උපසම්පජ්ජ විහරති. සෝ තං නිමිත්තං ආසේවති, භාවේති, බහුලීකරෝති, ස්වාධිට්ඨිතං අධිට්ඨාති.
ඔහුට මෙසේ සිතෙයි. ‘ඉදින් මම සියළු අයුරින් රූප සංඥාවන් ඉක්මවීමෙන්, ගොරෝසු සංඥාවන් නැති වීමෙන් සංඥාවන්ගේ නා නා ස්වභාවය මෙනෙහි නොකිරීමෙන් ‘අනන්ත ආකාසය’ යැයි ආකාසානඤ්චායතනයට පැමිණ වාසය කරන්නෙම් නම් යහපති’ යි. ඔහු ආකාසානඤ්චායතනය නොපෙළන්නේ, සියළු අයුරින් රූප සංඥාවන් ඉක්මවීමෙන්, ….(පෙ)…. ආකාසානඤ්චායතනයට පැමිණ වාසය කරයි. ඔහු ඒ සමාධි නිමිත්ත සේවනය කරයි. දියුණු කරයි. බහුල ව ප්‍රගුණ කරයි. මනාකොට අධිෂ්ඨාන කරයි.
තස්ස ඒවං හෝති: ‘යන්නූනාහං සබ්බසෝ ආකාසානඤ්චායතනං සමතික්කම්ම ‘අනන්තං විඤ්ඤාණන්ති’ විඤ්ඤාණඤ්චායතනං උපසම්පජ්ජ විහරෙය්‍යන්ති. සෝ විඤ්ඤාණඤ්චායතනං අනිභිහිංසමානෝ සබ්බසෝ ආකාසානඤ්චායතනං සමතික්කම්ම අනන්තං විඤ්ඤාණන්ති විඤ්ඤාණඤ්චායතනං උපසම්පජ්ජ විහරති. සෝ තං නිමිත්තං ආසේවති භාවේති බහුලීකරෝති ස්වාධිට්ඨිතං අධිට්ඨාති.
ඔහුට මෙසේ සිතෙයි. ‘ඉදින් මම සියළු අයුරින් ආකාසානඤ්චායතනය ඉක්මවීමෙන්, ‘විඤ්ඤාණය අනන්ත’ යැයි විඤ්ඤාණඤ්චායතනයට පැමිණ වාසය කරන්නෙම් නම් යහපති’ යි. ඔහු විඤ්ඤාණඤ්චායතනය නොපෙළන්නේ, සියළු අයුරින් ආකාසානඤ්චායතනය ඉක්මවීමෙන්, ‘විඤ්ඤාණය අනන්ත’ යැයි විඤ්ඤාණඤ්චායතනයට පැමිණ වාසය කරයි. ඔහු ඒ සමාධි නිමිත්ත සේවනය කරයි. දියුණු කරයි. බහුල ව ප්‍රගුණ කරයි. මනාකොට අධිෂ්ඨාන කරයි.
තස්ස ඒවං හෝති: ‘යන්නූනාහං සබ්බසෝ විඤ්ඤාණඤ්චායතනං සමතික්කම්ම නත්ථි කිඤ්චීති ආකිඤ්චඤ්ඤායතනං උපසම්පජ්ජ විහරෙය්‍යන්ති. සෝ ආකිඤ්චඤ්ඤායතනං අනභිහිංසමානෝ සබ්බසෝ විඤ්ඤාණඤ්චායතනං සමතික්කම්ම නත්ථි කිඤ්චීති ආකිඤ්චඤ්ඤායතනං උපසම්පජ්ජ විහරති. සෝ තං නිමිත්තං ආසේවති භාවේති බහුලීකරෝති ස්වාධිට්ඨිතං අධිට්ඨාති.
ඔහුට මෙසේ සිතෙයි. ‘ඉදින් මම සියළු අයුරින් විඤ්ඤාණඤ්චායතනය ඉක්ම ගොස් ‘කිසිවක් නැතැ’ යි ආකිඤ්චඤ්ඤායතනයට පැමිණ වාසය කරන්නෙම් නම් යහපති’ යි. ඔහු ආකිඤ්චඤ්ඤායතනය නොපෙළන්නේ, සියළු අයුරින් විඤ්ඤාණඤ්චායතනය ඉක්ම ගොස් ‘කිසිවක් නැතැ’ යි ආකිඤ්චඤ්ඤායතනයට පැමිණ වාසය කරයි. ඔහු ඒ සමාධි නිමිත්ත සේවනය කරයි. දියුණු කරයි. බහුල ව ප්‍රගුණ කරයි. මනාකොට අධිෂ්ඨාන කරයි.
තස්ස ඒවං හෝති: ‘යන්නූනාහං සබ්බසෝ ආකිඤ්චඤ්ඤායතනං සමතික්කම්ම නේවසඤ්ඤානාසඤ්ඤායතනං උපසම්පජ්ජ විහරෙය්‍ය’න්ති. සෝ නේවසඤ්ඤානාසඤ්ඤායතනං අනභිහිංසමානෝ සබ්බසෝ ආකිඤ්චඤ්ඤායතනං සමතික්කම්ම නේවසඤ්ඤානාසඤ්ඤායතනං උපසම්පජ්ජ විහරති. සෝ තං නිමිත්තං ආසේවති භාවේති බහුලීකරෝති ස්වාධිට්ඨිතං අධිට්ඨාති.
ඔහුට මෙසේ සිතෙයි. ‘ඉදින් මම සියළු අයුරින් ආකිඤ්චඤ්ඤායතනය ඉක්මවීමෙන් නේවසඤ්ඤානාසඤ්ඤායතනයට පැමිණ වාසය කරන්නෙම් නම් යහපති’ යි. ඔහු නේවසඤ්ඤානාසඤ්ඤායතනය නොපෙළන්නේ, සියළු අයුරින් ආකිඤ්චඤ්ඤායතනය ඉක්මවීමෙන් නේවසඤ්ඤානාසඤ්ඤායතනයට පැමිණ වාසය කරයි. ඔහු ඒ සමාධි නිමිත්ත සේවනය කරයි. දියුණු කරයි. බහුල ව ප්‍රගුණ කරයි. මනාකොට අධිෂ්ඨාන කරයි.
තස්ස ඒවං හෝති: ‘ යන්නූනාහං සබ්බසෝ නේවසඤ්ඤානාසඤ්ඤායතනං සමතික්කම්ම සඤ්ඤාවේදයිතනිරෝධං උපසම්පජ්ජ විහරෙය්‍ය’න්ති. සෝ සඤ්ඤාවේදයිතනිරෝධං අනභිහිංසමානෝ සබ්බසෝ නේවසඤ්ඤානාසඤ්ඤායතනං සමතික්කම්ම සඤ්ඤාවේදයිතනිරෝධං උපසම්පජ්ජ විහරති.
ඔහුට මෙසේ සිතෙයි. ‘ඉදින් මම සියළු අයුරින් නේවසඤ්ඤානාසඤ්ඤායතනය ඉක්මවාගොස් සංඥාවේදයිත නිරෝධ සමාපත්තියට පැමිණ වාසය කරන්නෙම් නම් යහපති’ යි. ඔහු සංඥා වේදයිත නිරෝධය නොපෙළන්නේ, සියළු නේවසඤ්ඤානාසඤ්ඤායතනය ඉක්මවාගොස් සංඥාවේදයිත නිරෝධ සමාපත්තියට පැමිණ වාසය කරයි.
යතෝ ඛෝ භික්ඛවේ භික්ඛු තං තදේවසමාපත්තිං සමාපජ්ජතිපි වුට්ඨාතිපි. තස්ස මුදුං චිත්තං හෝති කම්මඤ්ඤං, මුදුනා චිත්තේන කම්මඤ්ඤේන අප්පමාණෝ සමාධි හෝති සුභාවිතෝ. සෝ අප්පමාණේන සමාධිනා සුභාවිතේන යස්ස යස්ස අභිඤ්ඤාසච්ඡිකරණීයස්ස ධම්මස්ස චිත්තං අභිනින්නාමේති අභිඤ්ඤාසච්ඡිකිරියාය. තත්‍ර තත්‍රේව සක්ඛිභබ්බතං පාපුණාති සති සති ආයතනේ.
මහණෙනි, යම් කලක භික්ෂුව ඒ ඒ සමාපත්තියට සමවදින්නේ ත් වෙයි නම්, නැගිටින්නේ ත් වෙයි නම් ඔහුගේ සිත මෘදු වෙයි. කර්මණ්‍ය වෙයි. මෘදු වූ කර්මණ්‍ය වූ සිතින් ප්‍රමාණ රහිත කොට සමාධිය මැනැවින් දියුණු කරන ලද්දේ වෙයි. ඔහු ප්‍රමාණ රහිත කොට මැනැවින් දියුණු කරන ලද සමාධියෙන් විශිෂ්ට ඥානයෙන් සාක්ෂාත් කිරීම පිණිස යම් යම් ධර්මයක් ඇද්ද, එය විශිෂ්ට ඥානයෙන් සාක්ෂාත් කිරීම පිණිස සිත මැනැවින් යොමු කරයි ද, ඒ ඒ තන්හි ම, 
ඒ ඒ ආයතනයෙහි එය සාක්ෂාත් කළ හැකි බවට පැමිණෙයි.
සෝ සචේ ආකංඛති අනේකවිහිතං ඉද්ධිවිධං පච්චනුභවෙය්‍යං, ඒකෝපි හුත්වා බහුධා අස්සං බහුධාපි හුත්වා ඒකෝ අස්සං ....(පෙ).... යාව බ්‍රහ්මලෝකාපි කායේන වසං වත්තෙය්‍ය”න්ති. තත්‍ර තත්‍රේව සක්ඛිභබ්බතං පාපුණාති සති සති ආයතනේ.
ඉදින් ඔහු කැමති නම්, නොයෙක් ආකාර වූ ඉර්ධිවිධීන් අත්දකින්නෙම් නම් කියා, එක් කෙනෙක් ව සිට බොහෝ අය පරිදි වෙම්වා යි කියා, බොහෝ අය ව සිට එක් කෙනෙක් වෙම්වා යි කියා, ….(පෙ)…. බඹලොව දක්වා කයෙන් වසඟයෙහි පවත්වන්නෙම්වා යි කියා, ඒ ඒ තන්හි ම,
ඒ ඒ ආයතනයෙහි එය සාක්ෂාත් කළ හැකි බවට පැමිණෙයි.
සෝ සචේ ආකංඛති දිබ්බාය සෝතධාතුයා ....(පෙ).... සති සති ආයතනේ.
ඉදින් ඔහු කැමති නම්, දිව්‍ය ශ්‍රවණයෙන් ….(පෙ)…. ඒ ඒ තන්හි ම,
ඒ ඒ ආයතනයෙහි එය සාක්ෂාත් කළ හැකි බවට පැමිණෙයි.
සෝ සචේ ආකංඛති පරසත්තානං පරපුග්ගලානං චේතසා චේතෝ පරිච්ච පජානෙය්‍යං සරාගං වා චිත්තං සරාගං චිත්තන්ති පජානෙය්‍යන්ති -පේ විමුත්තං වා චිත්තං විමුත්තං චිත්තන්ති පජානෙය්‍ය”න්ති. තත්‍ර තත්‍රේව සක්ඛිභබ්බතං පාපුණාති සති සති ආයතනේ.
ඉදින් ඔහු කැමති නම්, අන්‍ය වූ සත්වයන්ගේ, අන්‍ය පුද්ගලයන්ගේ සිත සිය සිතින් පිරිසිඳ දැනගනිම්වා යි, සරාගී සිත සරාගී සිතක් යැයි දැනගන්නෙම් නම් ….(පෙ)…. විමුක්ත සිත විමුක්ත සිතක් යැයි දැනගන්නෙම් නම් කියා, ඒ ඒ තන්හි ම,
ඒ ඒ ආයතනයෙහි එය සාක්ෂාත් කළ හැකි බවට පැමිණෙයි.
සෝ සචේ ආකංඛති “​අනේකවිහිතං පුබ්බේනිවාසං අනුස්සරෙය්‍යං, සෙය්‍යථීදං: ඒකම්පි ජාතිං ද්වේපි ජාතියෝ ....(පෙ).... ඉති සාකාරං සඋද්දේසං අනේකවිහිතං පුබ්බේනිවාසං අනුස්සරෙය්‍ය”න්ති. තත්‍ර තත්‍රේව සක්ඛිභබ්බතං පාපුණාති සති සති ආයතනේ.
ඉදින් ඔහු කැමති නම්, නොයෙක් අයුරින් පෙර විසූ කඳ පිළිවෙල සිහි කරන්නෙම් නම්, එනම් එක් උපතක් ද, උපත් දෙකක් ද, ….(පෙ)…. මෙසේ කරුණු සහිත වූ, විස්තර සහිත වූ පෙර විසූ කඳ පිළිවෙල නොයෙක් ප්‍රකාරයෙන් සිහි කරන්නෙම් නම් කියා, ඒ ඒ තන්හි ම,
ඒ ඒ ආයතනයෙහි එය සාක්ෂාත් කළ හැකි බවට පැමිණෙයි.
සෝ සචේ ආකංඛති දිබ්බේන චක්ඛුනා විසුද්ධේන අතික්කන්තමානුසකේන ....(පෙ).... යථාකම්මූපගේ සත්තේ පජානෙය්‍ය”න්ති. තත්‍ර තත්‍රේව සක්ඛිභබ්බතං පාපුණාති සති සති ආයතනේ.
ඉදින් ඔහු කැමති නම්, මිනිස් ඇස ඉක්මවා ගිය පිරිසිදු දිවැසින් ….(පෙ)…. කර්මානුරූප ව උපත කරා යන සත්වයන් දකින්නෙම් නම් කියා, ඒ ඒ තන්හි ම,
ඒ ඒ ආයතනයෙහි එය සාක්ෂාත් කළ හැකි බවට පැමිණෙයි.
සෝ සචේ ආකංඛති “ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේවධම්මේ සයං අභිඤ්ඤා සච්ඡිකත්වා උපසම්පජ්ජ විහරෙය්‍ය”න්ති තත්‍ර තත්‍රේව සක්ඛිභබ්බතං පාපුණාති සති සති ආයතනේති.
ඉදින් ඔහු කැමති නම්, ආශ්‍රවයන් ක්ෂය කොට අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මෙලොව දී ම ස්වකීය විශිෂ්ට ඥානයෙන් දැන සාක්ෂාත් කොට පැමිණ වාසය කරන්නෙම් නම් කියා, ඒ ඒ තන්හි ම,
ඒ ඒ ආයතනයෙහි එය සාක්ෂාත් කළ හැකි බවට පැමිණෙයි.
සාදු! සාදු!! සාදු!!!
ගාවීඋපමා සූත්‍රය නිමා විය.
