අංගුත්තර නිකාය
චතුක්ක නිපාතෝ
4.2.3.10. කාම්බෝජ සුත්තං
4.2.3.10. පිටරට යාම ගැන වදාළ දෙසුම
ඒකං සමයං භගවා කෝසම්බියං විහරති ඝෝසිතාරාමේ. අථ ඛෝ ආයස්මා ආනන්දෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා ආනන්දෝ භගවන්තං ඒතදවෝච.
එක් සමයක භාග්‍යවතුන් වහන්සේ කොසඹෑ නුවර ඝෝෂිතාරාමයෙහි වැඩවසන සේක. එකල්හී ආයුෂ්මත් ආනන්දයන් වහන්සේ භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් ආනන්දයන් වහන්සේ භාග්‍යවතුන් වහන්සේට මෙය සැළ කළහ.
කෝ නු ඛෝ භන්තේ හේතු, කෝ පච්චයෝ, යේන මාතුගාමෝ නේව සභායං නිසීදති, න කම්මන්තං පයෝජේති, න කම්බෝජං ගච්ඡතීති?
“ස්වාමීනී, යම් ස්ත්‍රියක් විනිශ්චය සභාවෙහි නොහිඳියි ද, කර්මාන්ත නොකරයි ද, පිටරට නොයයි ද එයට හේතුව කුමක්ද? එයට කාරණය කුමක්ද?”
කෝධනෝ ආනන්ද මාතුගාමෝ, ඉස්සුකී ආනන්ද මාතුගාමෝ, මච්ඡරී ආනන්ද මාතුගාමෝ, දුප්පඤ්ඤෝ ආනන්ද මාතුගාමෝ.
“ආනන්දය, ස්ත්‍රිය ක්‍රෝධ කරන සුළු ය. ආනන්දය, ස්ත්‍රිය ඊර්ෂ්‍යා කරන්නී ය. ආනන්දය, ස්ත්‍රිය මසුරුකමින් යුක්ත ය. ආනන්දය, ස්ත්‍රිය නුවණ නැත්තී ය.
අයං ඛෝ ආනන්ද හේතු, අයං පච්චයෝ, යේන මාතුගාමෝ නේව සභායං නිසීදති, න කම්මන්තං පයෝජේති, න කම්බෝජං ගච්ඡතීති.
ආනන්දය, යම් ස්ත්‍රියක් විනිශ්චය සභාවෙහි නොහිඳියි ද, කර්මාන්ත නොකරයි ද, පිටරට නොයයි ද එයට හේතුව මෙය යි. එයට කාරණය මෙය යි.”
සාදු! සාදු!! සාදු!!!
කාම්බෝජ සූත්‍රය නිමා විය.
අපණ්ණකවග්ගෝ තතියෝ.
තෙවෙනි අපණ්ණක වර්ගය අවසන් විය.
තස්සුද්දානං :
එහි පිළිවෙල උද්දානයයි :
පධානං දිට්ඨි’සප්පුරිස - වධුකා ද්වේ ච හොන්ති අග්ගානි,
කුසිනාරා අචින්තිතං දක්ඛිණාය වණිජ්ජකම්බෝජේන වග්ගෝ’ති
පධාන සූත්‍රය, අපණ්ණක සූත්‍ර දෙක, අසප්පුරිස වධුකා සූත්‍රය, අග්ග සූත්‍ර දෙක, කුසිනාරා සූත්‍රය, අචින්තෙය්‍ය සූත්‍රය, දක්ඛිණා සූත්‍රය, වණිජ්ජා සූත්‍රය සහ කාම්භෝජ සූත්‍රය වශයෙන් මෙහි සූත්‍ර දශයෙකි.
