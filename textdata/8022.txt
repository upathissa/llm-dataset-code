අංගුත්තර නිකාය
තික නිපාතෝ
3.3.2.8.
තීණිමානි භික්ඛවේ, සෝචෙය්‍යානි. කතමානි තීණි? කායසෝචෙය්‍යං, වචීසෝචෙය්‍යං, මනෝසෝචෙය්‍යං.
පින්වත් මහණෙනි, පිරිසිදුකම් තුනක් තියෙනවා. ඒ තුන මොනවාද? කයෙහි පිරිසිදුබව, වචනයෙහි පිරිසිදුබව හා සිතෙහි පිරිසිදුබවයි.
කතමඤ්ච භික්ඛවේ, කායසෝචෙය්‍යං?

ඉධ භික්ඛවේ, ඒකච්චෝ පාණාතිපාතා පටිවිරතෝ හෝති, අදින්නාදානා පටිවිරතෝ හෝති, කාමේසුමිච්ඡාචාරා පටිවිරතෝ හෝති. ඉදං වුච්චති භික්ඛවේ, කායසෝචෙය්‍යං.
පින්වත් මහණෙනි, කයෙහි පිරිසිදුබව යනු කුමක්ද? පින්වත් මහණෙනි, මෙහිලා ඇතැම් කෙනෙක් ප්‍රාණඝාතයෙන් වැළකී සිටිනවා. සොරකමෙන් වැළකී සිටිනවා. වැරදි කාමසේවනයෙන් වැළකී සිටිනවා. පින්වත් මහණෙනි, මේකට තමයි කයෙහි පිරිසිදු බව කියන්නේ.
කතමඤ්ච භික්ඛවේ, වචීසෝචෙය්‍යං?

ඉධ භික්ඛවේ, ඒකච්චෝ මුසාවාදා පටිවිරතෝ හෝති, පිසුණාවාචා පටිවිරතෝ හෝති, ඵරුසාවාචා පටිවිරතෝ හෝති, සම්ඵප්පලාපා පටිවිරතෝ හෝති. ඉදං වුච්චති භික්ඛවේ, වචීසෝචෙය්‍යං.
පින්වත් මහණෙනි, වචනයෙහි පිරිසිදුබව යනු කුමක්ද? පින්වත් මහණෙනි, මෙහිලා ඇතැම් කෙනෙක් බොරු කීමෙන්වැළකී සිටිනවා. කේළාම් කීමෙන් වැළකී සිටිනවා. ඵරුෂ වචන කීමෙන් වැළකී සිටිනවා. හිස් වචන කීමෙන් වැළකී සිටිනවා. පින්වත් මහණෙනි, මේකට තමයි වචනයෙහි පිරිසිදු බව කියන්නේ.
කතමඤ්ච භික්ඛවේ, මනෝසෝචෙය්‍යං?

ඉධ භික්ඛවේ, ඒකච්චෝ අනභිජ්ඣාලු හෝති, අව්‍යාපන්නචිත්තෝ හෝති, සම්මාදිට්ඨිකෝ හෝති. ඉදං වුච්චති භික්ඛවේ, මනෝසෝචෙය්‍යං.

ඉමානි ඛෝ භික්ඛවේ, තීණි සෝචෙය්‍යානීති.
පින්වත් මහණෙනි, සිතෙහි පිරිසිදුබව යනු කුමක්ද? පින්වත් මහණෙනි, මෙහිලා ඇතැම් කෙනෙක් අනුන්ගේ දෙයට ආශා කරන්නේ නෑ. ද්වේෂ සහගත සිතින් යුක්ත නෑ. සම්මා දිට්ඨියෙන් යුක්තයි. පින්වත් මහණෙනි, මේකට තමයි සිතෙහි පිරිසිදු බව කියන්නේ. පින්වත් මහණෙනි, මේ තමයි පිරිසිදුකම් තුන.
