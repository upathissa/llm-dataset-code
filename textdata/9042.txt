අංගුත්තර නිකාය
චතුක්ක නිපාතෝ
4.4.5.2. ඨාන සුත්තං
4.4.5.2. කාරණය ගැන වදාළ දෙසුම
චත්තාරිමානි භික්ඛවේ ඨානානි චතූහි ඨානේහි වේදිතබ්බානි. කතමානි චත්තාරි?
මහණෙනි, මේ සතර කරුණ සතර කරුණක් තුළින් දත යුත්තේ ය. ඒ කවර සතරක් ද යත්;
සංවාසේන භික්ඛවේ සීලං වේදිතබ්බං. තඤ්ච ඛෝ දීඝේන අද්ධුනා න ඉත්තරං. මනසිකරෝතා නෝ අමනසිකාරා. පඤ්ඤවතා නෝ දුප්පඤ්ඤේන.
1. මහණෙනි, එක් ව වාසය කිරීමෙන් සීලය දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි.
සංවෝහාරේන භික්ඛවේ සෝචෙය්‍යං වේදිතබ්බං. තඤ්ච ඛෝ දීඝේන අද්ධුනා න ඉත්තරං. මනසිකරෝතා නෝ අමනසිකාරා. පඤ්ඤවතා නෝ දුප්පඤ්ඤේන.
2. මහණෙනි, කතා බස් කිරීමෙන් පුද්ගලයෙකුගේ පිරිසිදු බව දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි.
ආපදාසු භික්ඛවේ ථාමෝ වේදිතබ්බෝ. සෝ ච ඛෝ දීඝේන අද්ධුනා න ඉත්තරං. මනසිකරෝතා නෝ අමනසිකාරා. පඤ්ඤවතා නෝ දුප්පඤ්ඤේන.
3. මහණෙනි, විපත්තියකදී පුද්ගලයෙකුගේ බලය දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි.
සාකච්ඡාය භික්ඛවේ පඤ්ඤා වේදිතබ්බා. සා ච ඛෝ දීඝේන අද්ධුනා න ඉත්තරං. මනසිකරෝතා නෝ අමනසිකාරා. පඤ්ඤවතා නෝ දුප්පඤ්ඤේන.
4. මහණෙනි, සාකච්ඡා කිරීමෙන් පුද්ගලයෙකුගේ ප්‍රඥාව දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි.
සංවාසේන භික්ඛවේ සීලං වේදිතබ්බං. තඤ්ච ඛෝ දීඝේන අද්ධුනා න ඉත්තරං. මනසිකරෝතා නෝ අමනසිකාරා. පඤ්ඤවතා නෝ දුප්පඤ්ඤේනාති ඉති ඛෝ පනේතං වුත්තං, කිඤ්චේතං පටිච්ච වුත්තං?
‘මහණෙනි, එක් ව වාසය කිරීමෙන් සීලය දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි’ යනුවෙන් කරුණක් පවසන ලද්දේ ය. එය කුමක් සඳහා කියන ලද්දේ ද?
ඉධ භික්ඛවේ පුග්ගලෝ පුග්ගලේන සද්ධිං වසමානෝ ඒවං ජානාති : දීඝරත්තං ඛෝ අයමායස්මා ඛණ්ඩකාරී ඡිද්දකාරී සබලකාරී කම්මාසකාරී න සන්තතකාරී න සන්තතවුත්ති සීලේසු. දුස්සීලෝ අයමායස්මා. නායමායස්මා සීලවාති.
මහණෙනි, මෙහිලා පුද්ගලයෙක් පුද්ගලයෙකු සමඟ එකට වසන්නේ මෙසේ දැනගනියි. ‘මේ ආයුෂ්මත් තෙමේ බොහෝ කාලයක සිට සිල් කඩන්නේ ය. සිදුරු වූ සිල් ඇත්තේ ය. පැල්ලම් සහිත සිල් ඇත්තේ ය. කැලැල් සහිත සිල් ඇත්තේ ය. නිතර සිල් සකස් නොකරන්නේ ය. නිතර පවත්වන සිල් නැත්තේ ය. මේ ආයුෂ්මත් තෙමේ දුස්සීලයෙකි. මේ ආයුෂ්මත් තෙමේ සිල්වත් නොවෙයි’ යනුවෙනි.
ඉධ පන භික්ඛවේ පුග්ගලෝ පුග්ගලේන සද්ධිං වසමානෝ ඒවං ජානාති : දීඝරත්තං ඛෝ අයමායස්මා අඛණ්ඩකාරී අච්ඡිද්දකාරී අසබලකාරී අකම්මාසකාරී සන්තතකාරී සන්තතවුත්ති සීලේසු. සීලවා චායමායස්මා. නායමායස්මා දුස්සීලෝති.
මහණෙනි, මෙහිලා පුද්ගලයෙක් පුද්ගලයෙකු සමඟ එකට වසන්නේ මෙසේ දැනගනියි. ‘මේ ආයුෂ්මත් තෙමේ බොහෝ කාලයක සිට නොකඩ කොට සිල් රකින්නේ ය. සිදුරු වූ සිල් නැත්තේ ය. පැල්ලම් සහිත සිල් නැත්තේ ය. කැලැල් සහිත සිල් නැත්තේ ය. නිතර සිල් සකස් කරන්නේ ය. නිතර පවත්වන සිල් ඇත්තේ ය. මේ ආයුෂ්මත් තෙමේ සිල්වතෙකි. මේ ආයුෂ්මත් තෙමේ සිල්වත් වෙයි’ යනුවෙනි.
සංවාසේන භික්ඛවේ සීලං වේදිතබ්බං, තඤ්ච ඛෝ දීඝේන අද්ධුනා න ඉත්තරං, මනසිකරෝතා නෝ අමනසිකාරා. පඤ්ඤවතා නෝ දුප්පඤ්ඤේනාති ඉති යන්තං වුත්තං, ඉදමේතං පටිච්ච වුත්තං.
‘මහණෙනි, එක් ව වාසය කිරීමෙන් සීලය දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි’ යනුවෙන් කරුණක් පවසන ලද්දේ ද, එය පවසන ලද්දේ මේ සඳහා ය.
සංවෝහාරේන භික්ඛවේ සෝචෙය්‍යං වේදිතබ්බං. තඤ්ච ඛෝ දීඝේන අද්ධුනා න ඉත්තරං. මනසිකරෝතා නෝ අමනසිකාරා, පඤ්ඤවතා නෝ දුප්පඤ්ඤේනාති ඉති ඛෝ පනේතං වුත්තං, කිඤ්චේතං පටිච්ච වුත්තං?
‘මහණෙනි, කතා බස් කිරීමෙන් පුද්ගලයෙකුගේ පිරිසිදු බව දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි’ යනුවෙන් කරුණක් පවසන ලද්දේ ය. එය කුමක් සඳහා කියන ලද්දේ ද?
ඉධ භික්ඛවේ පුග්ගලෝ පුග්ගලේන සද්ධිං සංවෝහාරමානෝ ඒවං ජානාති : අඤ්ඤථා ඛෝ අයමායස්මා ඒකේන ඒකෝ වෝහරති, අඤ්ඤථා ද්වීහි, අඤ්ඤථා තීහි, අඤ්ඤථා සම්බහුලේහි. වොක්කමති අයමායස්මා පුරිමවෝහාරා පච්ඡිමවෝහාරං. අපරිසුද්ධවෝහාරෝ අයමායස්මා, නායමායස්මා පරිසුද්ධවෝහාරෝති.
මහණෙනි, මෙහිලා පුද්ගලයෙක් පුද්ගලයෙකු සමඟ එකට වසන්නේ මෙසේ දැනගනියි. ‘මේ ආයුෂ්මත් තෙමේ තනිව සිටිද්දී තව කෙනෙක් හා අන් අයුරකින් කතා කරයි. දෙදෙනෙක් ඇති කල්හී අන් අයුරකින් කතා කරයි. තිදෙනෙක් ඇති කල්හී වෙනත් අයුරකින් කතා කරයි. බොහෝ දෙනා ඇති කල්හී තවත් අයුරකින් කතා කරයි. මේ ආයුෂ්මත් තෙමේ මුලින් කතා කළ කරුණින් පසුව කතා කළ කරුණට පැන යයි. මේ ආයුෂ්මත් තෙමේ අපිරිසිදු කතා ව්‍යවහාර ඇත්තෙකි. මේ ආයුෂ්මත් තෙමේ පිරිසිදු කතා ව්‍යවහාර නැත්තෙකි’ යනුවෙනි.
ඉධ පන භික්ඛවේ පුග්ගලෝ පුග්ගලේන සද්ධිං සංවෝහාරමානෝ ඒවං ජානාති : යථේව ඛෝ අයමායස්මා ඒකේන ඒකෝ වෝහරති, තථා ද්වීහි, තථා තීහි, තථා සම්බහුලේහි. නායමායස්මා වොක්කමති පුරිමවෝහාරා පච්ඡිමවෝහාරං. පරිසුද්ධවෝහාරෝ අයමායස්මා, න අපරිසුද්ධවෝහාරෝති.
මහණෙනි, මෙහිලා පුද්ගලයෙක් පුද්ගලයෙකු සමඟ එකට වසන්නේ මෙසේ දැනගනියි. ‘මේ ආයුෂ්මත් තෙමේ තනිව සිටිද්දී තව කෙනෙක් හා කතා කරන්නේ යම් අයුරකින් ද, දෙදෙනෙක් ඇති කල්හී ඒ අයුරකින් කතා කරයි. තිදෙනෙක් ඇති කල්හී ද ඒ අයුරින් කතා කරයි. බොහෝ දෙනා ඇති කල්හී ද ඒ අයුරින් කතා කරයි. මේ ආයුෂ්මත් තෙමේ මුලින් කතා කළ කරුණින් පසුව කතා කළ කරුණට පැන නොයයි. මේ ආයුෂ්මත් තෙමේ පිරිසිදු කතා ව්‍යවහාර ඇත්තෙකි. මේ ආයුෂ්මත් තෙමේ අපිරිසිදු කතා ව්‍යවහාර නැත්තෙකි’ යනුවෙනි.
සංවෝහාරේන භික්ඛවේ සෝචෙය්‍යං වේදිතබ්බං, තඤ්ච ඛෝ දීඝේන අද්ධුනා න ඉත්තරං, මනසිකරෝතා නෝ අමනසිකාරා, පඤ්ඤවතා නෝ දුප්පඤ්ඤේනාති ඉති යන්තං වුත්තං, ඉදමේතං පටිච්ච වුත්තං.
‘මහණෙනි, කතා බස් කිරීමෙන් පුද්ගලයෙකුගේ පිරිසිදු බව දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි’ යනුවෙන් කරුණක් පවසන ලද්දේ ද, එය පවසන ලද්දේ මේ සඳහා ය.
ආපදාසු භික්ඛවේ ථාමෝ වේදිතබ්බෝ, සෝ ච ඛෝ දීඝේන අද්ධුනා න ඉත්තරං, මනසිකරෝතා නෝ අමනසිකාරා. පඤ්ඤවතා නෝ දුප්පඤ්ඤේනාති ඉති ඛෝ පනේතං වුත්තං, කිඤ්චේතං පටිච්ච වුත්තං?
‘මහණෙනි, විපත්තියකදී පුද්ගලයෙකුගේ බලය දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි’ යනුවෙන් කරුණක් පවසන ලද්දේ ය. එය කුමක් සඳහා කියන ලද්දේ ද?
ඉධ භික්ඛවේ ඒකච්චෝ ඤාතිව්‍යසනේන වා ඵුට්ඨෝ සමානෝ භෝගව්‍යසනේන වා ඵුට්ඨෝ සමානෝ රෝගව්‍යසනේන වා ඵුට්ඨෝ සමානෝ න ඉති පටිසඤ්චික්ඛති : තථාභූතෝ ඛෝ අයං ලෝකසන්නිවාසෝ තථාභූතෝ අත්තභාවපටිලාභෝ, යථාභූතේ ලෝකසන්නිවාසේ යථාභූතේ අත්තභාවපටිලාභේ අට්ඨ ලෝකධම්මා ලෝකං අනුපරිවත්තන්ති, ලෝකෝ ච අට්ඨ ලෝකධම්මේ අනුපරිවත්තති : ලාභෝ ච අලාභෝ ච අයසෝ ච යසෝ ච නින්දා ච පසංසා ච සුඛඤ්ච දුක්ඛඤ්චාති. සෝ ඤාතිව්‍යසනේන වා ඵුට්ඨෝ සමානෝ භෝගබ්‍යසනේන වා ඵුට්ඨෝ සමානෝ රෝගව්‍යසනේන වා ඵුට්ඨෝ සමානෝ සෝචති කිලමති පරිදේවති උරත්තාළිං කන්දති සම්මෝහං ආපජ්ජති. ඉධ පන භික්ඛවේ ඒකච්චෝ ඤාතිව්‍යසනේන වා ඵුට්ඨෝ සමානෝ භෝගව්‍යසනේන වා ඵුට්ඨෝ සමානෝ රෝගව්‍යසනේන වා ඵුට්ඨෝ සමානෝ ඉති පටිසඤ්චික්ඛති : තථාභූතෝ ඛෝ අයං ලෝකසන්නිවාසෝ තථාභූතෝ අත්තභාවපටිලාභෝ, යථාභූතේ ලෝකසන්නිවාසේ යථාභූතේ අත්තභාවපටිලාභේ අට්ඨ ලෝකධම්මා ලෝකං අනුපරිවත්තන්ති, ලෝකෝ ච අට්ඨ ලෝකධම්මේ අනුපරිවත්තති : ලාභෝ ච අලාභෝ ච අයසෝ ච යසෝ ච නින්දා ච පසංසා ච සුඛඤ්ච දුක්ඛඤ්චාති. සෝ ඤාතිව්‍යසනේන වා ඵුට්ඨෝ සමානෝ භෝගව්‍යසනේන වා ඵුට්ඨෝ සමානෝ රෝගව්‍යසනේන වා ඵුට්ඨෝ සමානෝ න සෝචති න කිලමති න පරිදේවති, න උරත්තාළිං කන්දති, න සම්මෝහං ආපජ්ජති. ආපදාසු භික්ඛවේ ථාමෝ වේදිතබ්බෝ, සෝ ච ඛෝ දීඝේන අද්ධුනා න ඉත්තරං. මනසිකරෝතා නෝ අමනසිකාරා, පඤ්ඤවතා නෝ දුප්පඤ්ඤේනාති ඉති යන්තං වුත්තං ඉදමේතං පටිච්ච වුත්තං.
මහණෙනි, මෙහිලා ඇතැමෙක් ඥාතීන්ට වූ කරදරයකින් වේවා, දේපල වස්තුව නැතිවීමෙන් වේවා, රෝග පීඩා වැළඳීමෙන් වේවා මෙසේ නුවණින් නොසළකයි. ‘මේ ලෝක සන්නිවාසය යම් බඳු වෙයි ද, මේ ජීවිත පැවැත්ම යම් බඳු වෙයි ද, එනම් ලාභය ත්, අලාභය ත්, අයස ත්, යස ත්, නින්දාව ත්, ප්‍රශංසාව ත්, සැප ත්, දුක ත් යන අෂ්ට ලෝක ධර්මය ලෝකයා පසුපස පෙරලි පෙරලී යයි. ලෝකයා ද අෂ්ට ලෝක ධර්මයට අනුව පෙරලෙමින් යයි’ යනුවෙනි. මහණෙනි, හේ ඥාතීන්ට වූ කරදරයකින් වේවා, දේපල වස්තුව නැතිවීමෙන් වේවා, රෝග පීඩා වැළඳීමෙන් වේවා ශෝක කරයි. ක්ලාන්ත වෙයි. හඬා වැළපෙයි. ළයෙහි අත් පැහැර හඬයි. සිහිමුළාවට පත්වෙයි.
මහණෙනි, මෙහිලා ඇතැමෙක් ඥාතීන්ට වූ කරදරයකින් වේවා, දේපල වස්තුව නැතිවීමෙන් වේවා, රෝග පීඩා වැළඳීමෙන් වේවා මෙසේ නුවණින් සළකයි. ‘මේ ලෝක සන්නිවාසය යම් බඳු වෙයි ද, මේ ජීවිත පැවැත්ම යම් බඳු වෙයි ද, එනම් ලාභය ත්, අලාභය ත්, අයස ත්, යස ත්, නින්දාව ත්, ප්‍රශංසාව ත්, සැප ත්, දුක ත් යන අෂ්ට ලෝක ධර්මය ලෝකයා පසුපස පෙරලි පෙරලී යයි. ලෝකයා ද අෂ්ට ලෝක ධර්මයට අනුව පෙරලෙමින් යයි’ යනුවෙනි. මහණෙනි, හේ ඥාතීන්ට වූ කරදරයකින් වේවා, දේපල වස්තුව නැතිවීමෙන් වේවා, රෝග පීඩා වැළඳීමෙන් වේවා ශෝක නොකරයි. ක්ලාන්ත නොවෙයි. හඬා නොවැළපෙයි. ළයෙහි අත් පැහැර නොහඬයි. සිහිමුළාවට පත් නොවෙයි.
‘මහණෙනි, විපත්තියකදී පුද්ගලයෙකුගේ බලය දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි’ යනුවෙන් කරුණක් පවසන ලද්දේ ද, එය පවසන ලද්දේ මේ සඳහා ය.
සාකච්ඡාය භික්ඛවේ පඤ්ඤා වේදිතබ්බා සා ච ඛෝ දීඝේන අද්ධුනා න ඉත්තරං, මනසිකරෝතා නෝ අමනසිකාරා, පඤ්ඤවතා නෝ දුප්පඤ්ඤේනාති ඉති ඛෝ පනේතං වුත්තං. කිඤ්චේතං පටිච්ච වුත්තං?
‘මහණෙනි, සාකච්ඡා කිරීමෙන් පුද්ගලයෙකුගේ ප්‍රඥාව දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි’ යනුවෙන් කරුණක් පවසන ලද්දේ ය. එය කුමක් සඳහා කියන ලද්දේ ද?
ඉධ භික්ඛවේ පුග්ගලෝ පුග්ගලේන සද්ධිං සාකච්ඡායමානෝ ඒවං ජානාති : යථා ඛෝ ඉමස්ස ආයස්මතෝ උම්මග්ගෝ, යථා ච අභිනීහාරෝ, යථා ච පඤ්හසමුදාචාරෝ, දුප්පඤ්ඤෝ අයමායස්මා නායමායස්මා පඤ්ඤවා. තං කිස්ස හේතු: තථා හි අයමායස්මා න චේව ගම්භීරං අත්ථපදං උදාහරති සන්තං පණීතං අතක්කාවචරං නිපුණං පණ්ඩිතවේදනීයං. යඤ්ච අයමායස්මා ධම්මං භාසති, තස්ස ච න පටිබලෝ සංඛිත්තේන වා විත්ථාරේන වා අත්ථං ආචික්ඛිතුං දේසේතුං පඤ්ඤපේතුං පට්ඨපේතුං විවරිතුං විභජිතුං උත්තානීකාතුං. දුප්පඤ්ඤෝ අයමායස්මා නායමායස්මා පඤ්ඤවා.
මහණෙනි, මෙහිලා පුද්ගලයෙක් තවත් පුද්ගලයෙකු සමඟ සාකච්ඡා කරන කල්හී මෙසේ දැනගනියි. ‘මේ ආයුෂ්මතුන්ගේ ප්‍රශ්න කිරීම පිළිබඳ යම් පිළිවෙලක් ඇද්ද, යම් බඳු ප්‍රශ්නයන් පෙරට ගැනීමක් ඇද්ද, යම්බඳු ප්‍රශ්න විමසීමක් ඇද්ද, මේ ආයුෂ්මත් තෙමේ දුෂ්ප්‍රාඥ කෙනෙකි. මේ ආයුෂ්මත් තෙමේ ප්‍රඥාවන්ත කෙනෙක් නොවෙයි. මක්නිසාද යත්, යම් පරිදි මේ ආයුෂ්මත් තෙමේ ගැඹුරු වූ අර්ථ පදයන් දක්වමින් කතා නොකරයි. ශාන්ත වූ, ප්‍රණීත වූ, තර්කයෙන් දත නොහැකි වූ, නිපුණ වූ, නැණවතුන් දත යුතු වූ අර්ථ පද නොපවසයි. මේ ආයුෂ්මත් තෙමේ යම් ධර්මයක් කියයි ද, එය හකුළුවා කියන්නට හෝ විස්තර කරන්නට හෝ අර්ථ පවසන්නට හෝ දෙසන්නට හෝ පණවන්නට හෝ පිහිටුවන්නට හෝ විවෘත කරන්නට හෝ බෙදා දක්වන්නට හෝ ඉස්මතු කරන්නට හෝ ප්‍රතිබල සම්පන්න නොවෙයි. මේ ආයුෂ්මත් තෙමේ දුෂ්ප්‍රාඥ කෙනෙකි. මේ ආයුෂ්මත් තෙමේ ප්‍රඥාවන්ත නොවෙයි’ යනුවෙනි.
සෙය්‍යථාපි භික්ඛවේ චක්ඛුමා පුරිසෝ උදකරහදස්ස තීරේ ඨිතෝ පස්සෙය්‍ය පරිත්තං මච්ඡං උම්මුජ්ජමානං. තස්ස ඒවමස්ස : යථා ඛෝ ඉමස්ස මච්ඡස්ස උම්මග්ගෝ යථා ච ඌමිඝාතෝ යථා ච වේගායිතත්තං, පරිත්තෝ අයං මච්ඡෝ, නායං මච්ඡෝ මහන්තෝති. ඒවමේව ඛෝ භික්ඛවේ පුග්ගලෝ පුග්ගලේන සද්ධිං සාකච්ඡායමානෝ ඒවං ජානාති : යථා ඛෝ ඉමස්ස ආයස්මතෝ උම්මග්ගෝ යථා ච අභිනීහාරෝ යථා ච පඤ්හසමුදාචාරෝ, දුප්පඤ්ඤෝ අයමායස්මා, නායමායස්මා පඤ්ඤවා. තං කිස්ස හේතු: තථා හි අයමායස්මා න චේව ගම්භීරං අත්ථපදං උදාහරති සන්තං පණීතං අතක්කාවචරං නිපුණං පණ්ඩිතවේදනීයං. යඤ්ච අයමායස්මා ධම්මං භාසති, තස්ස න පටිබලෝ සංඛිත්තේන වා විත්ථාරේන වා අත්ථං ආචික්ඛිතුං දේසේතුං පඤ්ඤපේතුං පට්ඨපේතුං විවරිතුං විභජිතුං උත්තානීකාතුං. දුප්පඤ්ඤෝ අයමායස්මා, නායමායස්මා පඤ්ඤවාති.
මහණෙනි, එය මෙබඳු දෙයකි. ඇස් ඇති පුරුෂයෙක් දිය විලක් අසළ සිටියේ උඩට එන කුඩා මත්ස්‍යයෙකු දකියි. එවිට ඔහුට මෙසේ සිතෙයි. යම් සේ මේ මත්ස්‍යයාගේ ගමන් මාර්ගයක් ඇද්ද, රළ බිඳී යන්නේ ත් ඒ අයුරිනි. දිය වේගය ඇත්තේ ත් ඒ අයුරිනි. මේ ඉතා කුඩා මත්ස්‍යයෙකි. මොහු ඉතා විශාල මත්ස්‍යයෙකු නොවෙයි. එසෙයින් ම මහණෙනි, පුද්ගලයෙක් තවත් පුද්ගලයෙකු සමඟ සාකච්ඡා කරන කල්හී මෙසේ දැනගනියි. ‘මේ ආයුෂ්මතුන්ගේ ප්‍රශ්න කිරීම පිළිබඳ යම් පිළිවෙලක් ඇද්ද, යම් බඳු ප්‍රශ්නයන් පෙරට ගැනීමක් ඇද්ද, යම්බඳු ප්‍රශ්න විමසීමක් ඇද්ද, මේ ආයුෂ්මත් තෙමේ දුෂ්ප්‍රාඥ කෙනෙකි. මේ ආයුෂ්මත් තෙමේ ප්‍රඥාවන්ත කෙනෙක් නොවෙයි. මක්නිසාද යත්, යම් පරිදි මේ ආයුෂ්මත් තෙමේ ගැඹුරු වූ අර්ථ පදයන් දක්වමින් කතා නොකරයි. ශාන්ත වූ, ප්‍රණීත වූ, තර්කයෙන් දත නොහැකි වූ, නිපුණ වූ, නැණවතුන් දත යුතු වූ අර්ථ පද නොපවසයි. මේ ආයුෂ්මත් තෙමේ යම් ධර්මයක් කියයි ද, එය හකුළුවා කියන්නට හෝ විස්තර කරන්නට හෝ අර්ථ පවසන්නට හෝ දෙසන්නට හෝ පණවන්නට හෝ පිහිටුවන්නට හෝ විවෘත කරන්නට හෝ බෙදා දක්වන්නට හෝ ඉස්මතු කරන්නට හෝ ප්‍රතිබල සම්පන්න නොවෙයි. මේ ආයුෂ්මත් තෙමේ දුෂ්ප්‍රාඥ කෙනෙකි. මේ ආයුෂ්මත් තෙමේ ප්‍රඥාවන්ත නොවෙයි’ යනුවෙනි.
ඉධ පන භික්ඛවේ පුග්ගලෝ පුග්ගලේන සද්ධිං සාකච්ඡායමානෝ ඒවං ජානාති : යථා ඛෝ ඉමස්ස ආයස්මතෝ උම්මග්ගෝ යථා ච අභිනීහාරෝ යථා ච පඤ්හසමුදාචාරෝ, පඤ්ඤවා අයමායස්මා, නායමායස්මා දුප්පඤ්ඤෝ. තං කිස්ස හේතු: තථා හි අයමායස්මා ගම්භීරං චේව අත්ථපදං උදාහරති සන්තං පණීතං අතක්කාවචරං නිපුණං පණ්ඩිතවේදනීයං. යඤ්ච අයමායස්මා ධම්මං භාසති, තස්ස ච පටිබලෝ සංඛිත්තේන වා විත්ථාරේන වා අත්ථං ආචික්ඛිතුං දේසේතුං පඤ්ඤපේතුං පට්ඨපේතුං විවරිතුං විභජිතුං උත්තානීකාතුං. පඤ්ඤවා අයමායස්මා, නායමායස්මා දුප්පඤ්ඤෝ.
මහණෙනි, මෙහිලා පුද්ගලයෙක් තවත් පුද්ගලයෙකු සමඟ සාකච්ඡා කරන කල්හී මෙසේ දැනගනියි. ‘මේ ආයුෂ්මතුන්ගේ ප්‍රශ්න කිරීම පිළිබඳ යම් පිළිවෙලක් ඇද්ද, යම් බඳු ප්‍රශ්නයන් පෙරට ගැනීමක් ඇද්ද, යම්බඳු ප්‍රශ්න විමසීමක් ඇද්ද, මේ ආයුෂ්මත් තෙමේ ප්‍රඥාවන්ත කෙනෙකි. මේ ආයුෂ්මත් තෙමේ දුෂ්ප්‍රාඥ කෙනෙක් නොවෙයි. මක්නිසාද යත්, යම් පරිදි මේ ආයුෂ්මත් තෙමේ ගැඹුරු වූ අර්ථ පදයන් දක්වමින් කතා කරයි. ශාන්ත වූ, ප්‍රණීත වූ, තර්කයෙන් දත නොහැකි වූ, නිපුණ වූ, නැණවතුන් දත යුතු වූ අර්ථ පද පවසයි. මේ ආයුෂ්මත් තෙමේ යම් ධර්මයක් කියයි ද, එය හකුළුවා කියන්නට හෝ විස්තර කරන්නට හෝ අර්ථ පවසන්නට හෝ දෙසන්නට හෝ පණවන්නට හෝ පිහිටුවන්නට හෝ විවෘත කරන්නට හෝ බෙදා දක්වන්නට හෝ ඉස්මතු කරන්නට හෝ ප්‍රතිබල සම්පන්න වෙයි. මේ ආයුෂ්මත් තෙමේ ප්‍රඥාවන්ත කෙනෙකි. මේ ආයුෂ්මත් තෙමේ දුෂ්ප්‍රාඥ කෙනෙකු නොවෙයි’ යනුවෙනි.
සෙය්‍යථාපි භික්ඛවේ චක්ඛුමා පුරිසෝ උදකරහදස්ස තීරේ ඨිතෝ පස්සෙය්‍ය මහන්තං මච්ඡං උම්මුජ්ජමානං. තස්ස ඒවමස්ස : යථා ඛෝ ඉමස්ස මච්ඡස්ස උම්මග්ගෝ යථා ච ඌමිඝාතෝ යථා ච වේගායිතත්තං, මහන්තෝ අයං මච්ඡෝ, නායං මච්ඡෝ පරිත්තෝති. ඒවමේව ඛෝ භික්ඛවේ පුග්ගලෝ පුග්ගලේන සද්ධිං සාකච්ඡායමානෝ ඒවං ජානාති : යථා ඛෝ ඉමස්ස ආයස්මතෝ උම්මග්ගෝ යථා ච අභිනීහාරෝ යථා ච පඤ්හසමුදාචාරෝ, පඤ්ඤවා අයමායස්මා, නායමායස්මා දුප්පඤ්ඤෝ. තං කිස්ස හේතු: තථා හි අයමායස්මා ගම්භීරං චේව අත්ථපදං උදාහරති සන්තං පණීතං අතක්කාවචරං නිපුණං පණ්ඩිතවේදනීයං. යං ච අයමායස්මා ධම්මං භාසති, තස්ස ච පටිබලෝ සංඛිත්තේන වා විත්ථාරේන වා අත්ථං ආචික්ඛිතුං දේසේතුං පඤ්ඤපේතුං පට්ඨපේතුං විවරිතුං විභජිතුං උත්තානීකාතුං. පඤ්ඤවා අයමායස්මා, නායමායස්මා දුප්පඤ්ඤෝති. සාකච්ඡාය භික්ඛවේ පඤ්ඤා වේදිතබ්බා, සා ච ඛෝ දීඝේන අද්ධුනා න ඉත්තරං, මනසිකරෝතා නෝ අමනසිකාරා, පඤ්ඤවතා නෝ දුප්පඤ්ඤේනාති ඉති යන්තං වුත්තං, ඉදමේතං පටිච්ච වුත්තං.
මහණෙනි, එය මෙබඳු දෙයකි. ඇස් ඇති පුරුෂයෙක් දිය විලක් අසළ සිටියේ උඩට එන සුවිශාල මත්ස්‍යයෙකු දකියි. එවිට ඔහුට මෙසේ සිතෙයි. යම් සේ මේ මත්ස්‍යයාගේ ගමන් මාර්ගයක් ඇද්ද, රළ බිඳී යන්නේ ත් ඒ අයුරිනි. දිය වේගය ඇත්තේ ත් ඒ අයුරිනි. මේ ඉතා විශාල මත්ස්‍යයෙකි. මොහු කුඩා මත්ස්‍යයෙකු නොවෙයි. එසෙයින් ම මහණෙනි, පුද්ගලයෙක් තවත් පුද්ගලයෙකු සමඟ සාකච්ඡා කරන කල්හී මෙසේ දැනගනියි. ‘මේ ආයුෂ්මතුන්ගේ ප්‍රශ්න කිරීම පිළිබඳ යම් පිළිවෙලක් ඇද්ද, යම් බඳු ප්‍රශ්නයන් පෙරට ගැනීමක් ඇද්ද, යම්බඳු ප්‍රශ්න විමසීමක් ඇද්ද, මේ ආයුෂ්මත් තෙමේ ප්‍රඥාවන්ත කෙනෙකි. මේ ආයුෂ්මත් තෙමේ දුෂ්ප්‍රාඥ කෙනෙක් නොවෙයි. මක්නිසාද යත්, යම් පරිදි මේ ආයුෂ්මත් තෙමේ ගැඹුරු වූ අර්ථ පදයන් දක්වමින් කතා කරයි. ශාන්ත වූ, ප්‍රණීත වූ, තර්කයෙන් දත නොහැකි වූ, නිපුණ වූ, නැණවතුන් දත යුතු වූ අර්ථ පද පවසයි. මේ ආයුෂ්මත් තෙමේ යම් ධර්මයක් කියයි ද, එය හකුළුවා කියන්නට හෝ විස්තර කරන්නට හෝ අර්ථ පවසන්නට හෝ දෙසන්නට හෝ පණවන්නට හෝ පිහිටුවන්නට හෝ විවෘත කරන්නට හෝ බෙදා දක්වන්නට හෝ ඉස්මතු කරන්නට හෝ ප්‍රතිබල සම්පන්න වෙයි. මේ ආයුෂ්මත් තෙමේ ප්‍රඥාවන්ත කෙනෙකි. මේ ආයුෂ්මත් තෙමේ දුෂ්ප්‍රාඥ කෙනෙකු නොවෙයි’ යනුවෙනි.
‘මහණෙනි, සාකච්ඡා කිරීමෙන් පුද්ගලයෙකුගේ ප්‍රඥාව දත යුත්තේ ය. එය ද බොහෝ කලක් ඇසුරු කිරීමෙනි. සුළු කලකින් නොවෙයි. එය දත හැකි වන්නේ නුවණින් මෙනෙහි කිරීමෙනි. මෙනෙහි නොකිරීමෙන් නොවෙයි. එය දත හැකි වන්නේ නැණවතාට ය. නුවණ නැත්තාට නොවෙයි’ යනුවෙන් කරුණක් පවසන ලද්දේ ද, එය පවසන ලද්දේ මේ සඳහා ය.
ඉමානි ඛෝ භික්ඛවේ චත්තාරි ඨානානි, ඉමේහි චතූහි ඨානේහි වේදිතබ්බානීති.
මහණෙනි, මේ සතර කරුණ වනාහී සතර කරුණක් තුළින් දත යුත්තේ ය.
සාදු! සාදු!! සාදු!!!
ඨාන සූත්‍රය නිමා විය.
