ඛුද්දක නිකාය
ථේර ගාථා
2.2.8. කිම්බිලත්ථේරගාථා
2.2.8. කිම්බිල තෙරුන්ගේ ගාථා
155.පාචීනවංසදායම්හි සක්‍යපුත්තා සහායකා
පාහායානප්පකේ භෝගේ උඤ්ඡාපත්තාගතේ රතා
155. ඒ වනයට කියන්නේ ‘පාචීනවංශ’ කියලා. එහේ ඉන්නවා. ශාක්‍යපුත්‍ර වූ යහළු භික්ෂු පිරිසක්. මහත් සැප සම්පත් අත්හැරලයි සසුන් ගත වුණේ. පිණ්ඩපාතෙන් ලැබෙන දෙයක් වළඳලා හරි කැමැත්තෙනුයි ඒ භික්ෂු පිරිස මේ ශාසනයේ වසන්නේ.

156.ආරද්ධවිරියා පහිතත්තා නිච්චං දළ්හපරක්කමා
රමන්ති ධම්මරතියා හිත්වාන ලෝකියං රතින්ති
156. ඒ භික්ෂුව හරිම වීරියවන්තයි. දිවි දෙවැනි කොට ධර්මයේ හැසිරෙනවා. පුදුම වීරියක් තියෙන්නේ. ලෞකික ආශ්වාදය අත්හැරලා ධර්මාශ්වාදයෙන් තමයි කල් ගෙවන්නේ.

ඉත්ථං සුදං ආයස්මා කිම්බිලෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් කිම්බිල නම් රහත් මුනිඳුන් වදාළ ගාථාවන්ය.
