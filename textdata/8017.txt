අංගුත්තර නිකාය
තික නිපාතෝ
3.3.2.3.
තයෝමේ භික්ඛවේ, පුග්ගලා සන්තෝ සංවිජ්ජමානා ලෝකස්මිං. කතමේ තයෝ? සුප්පමෙය්‍යෝ, දුප්පමෙය්‍යෝ, අප්පමෙය්‍යෝ.
පින්වත් මහණෙනි, ලෝකයෙහි මේ පුද්ගලයන් තුන් දෙනෙක් දකින්නට ලැබෙනවා. කවර පුද්ගලයන් තුන් දෙනෙක්ද? සුප්පමෙය්‍ය හෙවත් පහසුවෙන් මැනිය හැකි පුද්ගලයා. දුප්පමෙය්‍ය හෙවත් අපහසුවෙන් මැනිය හැකි පුද්ගලයා. අප්පමෙය්‍ය හෙවත් මැනිය නොහැකි පුද්ගලයා.
කතමෝ ච භික්ඛවේ, පුග්ගලෝ සුප්පමෙය්‍යෝ?

ඉධ භික්ඛවේ, ඒකච්චෝ පුග්ගලෝ උද්ධතෝ හෝති උන්නලෝ චපලෝ මුඛරෝ විකිණ්ණවාචෝ මුට්ඨස්සති අසම්පජානෝ අසමාහිතෝ විබ්භන්ත චිත්තෝ පාකතින්ද්‍රියෝ. අයං වුච්චති භික්ඛවේ, පුග්ගලෝ සුප්පමෙය්‍යෝ.
පින්වත් මහණෙනි, පහසුවෙන් මැනිය හැකි පුද්ගලයා කවුද? පින්වත් මහණෙනි, මෙහිලා ඇතැම් පුද්ගලයෙක් අහංකාරයි. අධික මාන්නයෙන් යුක්තයි. චපලයි. කටවාචාලයි. අසංවර වූ වචන විසුරුවමින් කතා කරනවා. මුලා වූ සිහියෙන් යුක්තයි. නුවණින් තොරයි. සිතේ එකඟ බවක් නෑ. බිරාන්ත වෙච්ච සිතෙන් වාසය කරනවා. අසංවර ඉන්ද්‍රිය පැවැත්මෙන් යුක්තයි. පින්වත් මහණෙනි, මෙයාට තමයි සුප්පමෙය්‍ය පුද්ගලයා කියලා කියන්නේ.
කතමෝ ච භික්ඛවේ, පුග්ගලෝ දුප්පමෙය්‍යෝ?

ඉධ භික්ඛවේ, ඒකච්චෝ පුග්ගලෝ අනුද්ධතෝ හෝති අනුන්නළෝ අචපලෝ අමුඛරෝ අවිකිණ්ණවාචෝ උපට්ඨිතස්සති සම්පජානෝ සමාහිතෝ ඒකග්ගචිත්තෝ සංවුතින්ද්‍රියෝ. අයං වුච්චති භික්ඛවේ, පුග්ගලෝ දුප්පමෙය්‍යෝ.
පින්වත් මහණෙනි, පහසුවෙන් මැනිය නොහැකි පුද්ගලයා කවුද? පින්වත් මහණෙනි, මෙහිලා ඇතැම් පුද්ගලයෙක් අහංකාර නෑ. අධික මාන්නයෙන් යුක්ත නෑ. චපල නෑ. කටවාචාල නෑ. අසංවර වූ වචන විසුරුවමින් කතා කරන්නේ නෑ. මනා සිහියෙන් යුක්තයි. නුවණින් යුක්තයි. සමාහිත සිතින් යුක්තයි. සිතේ එකඟ බවක් තියෙනවා. සංවර වූ ඉන්ද්‍රිය පැවැත්මෙන් යුක්තයි. පින්වත් මහණෙනි, මෙයාට තමයි දුප්පමෙය්‍ය පුද්ගලයා කියලා කියන්නේ.
කතමෝ ච භික්ඛවේ, පුග්ගලෝ අප්පමෙය්‍යෝ?

ඉධ භික්ඛවේ, භික්ඛු අරහං හෝති ඛීණාසවෝ. අයං වුච්චති භික්ඛවේ, පුග්ගලෝ අප්පමෙය්‍යෝ.
පින්වත් මහණෙනි, අප්පමෙය්‍ය පුද්ගලයා කවුද? පින්වත් මහණෙනි, මෙහිලා භික්ෂුවක් ඉන්නවා. ක්ෂීණාශ්‍රව වූ රහතන් වහන්සේ නමක්. පින්වත් මහණෙනි, මේ කෙනාට තමයි කියන්නේ අප්පමෙය්‍ය පුද්ගලයා කියලා.
ඉමේ ඛෝ භික්ඛවේ, තයෝ පුග්ගලා සන්තෝ සංවිජ්ජමානා ලෝකස්මින්ති.
පින්වත් මහණෙනි, මේ තමයි ලෝකයෙහි දකින්න ලැබෙන පුද්ගලයන් තුන් දෙනා.
