සංයුත්ත නිකාය
සළායතන වග්ගෝ
1.19.2. රථූපම සුත්තං
1.19.2. රථ උපමා කොට වදාළ දෙසුම
තීහි භික්ඛවේ, ධම්මේහි සමන්නාගතෝ භික්ඛු දිට්ඨේව ධම්මේ සුඛසෝමනස්සබහුලෝ විහරති, යෝනි චස්ස ආරද්ධා හෝති ආසවානං ඛයාය. කතමේහි තීහි: ඉන්ද්‍රියේසු ගුත්තද්වාරෝ හෝති, භෝජනේ මත්තඤ්ඤූ, ජාගරියං අනුයුත්තෝ.
පින්වත් මහණෙනි, කරුණු තුනකින් සමන්විත භික්ෂුව මේ ජීවිතයේ දී ම සැප සොම්නස් බහුලව වාසය කරනවා. ඒ වගේම ආශ්‍රවයන් ක්ෂය වීම පිණිස ඔහුට කරුණු සම්පූර්ණ වෙලා තියෙනවා. ඒ කරුණු තුන මොනවාද? ඉඳුරන් තුළ කෙලෙසුන්ගෙන් වළක්වාගත් දොරටු ඇති බවත්, දන් වැළඳීමේ අර්ථය දන්නා බවත්, නිදිවරමින් භාවනාවෙන් කල් ගෙවීමත් යන කරුණුය.
කථඤ්ච භික්ඛවේ භික්ඛු ඉන්ද්‍රියේසු ගුත්තද්වාරෝ හෝති: ඉධ භික්ඛවේ, භික්ඛු චක්ඛුනා රූපං දිස්වා න නිමිත්තග්ගාහී හෝති, නානුබ්‍යඤ්ජනග්ගාහී, යත්වාධිකරණමේනං චක්ඛුන්ද්‍රියං අසංවුතං විහරන්තං අභිජ්ඣා දෝමනස්සා පාපකා අකුසලා ධම්මා අන්වාස්සවෙය්‍යුං. තස්ස සංවරාය පටිපජ්ජති, රක්ඛති චක්ඛුන්ද්‍රියං, චක්ඛුන්ද්‍රියේ සංවරං ආපජ්ජති;
පින්වත් මහණෙනි, භික්ෂුව අකුසලයෙන් වැළැක්වූ දොරටු ඇති ඉන්ද්‍රියයන් තුළ ඉන්නේ කොහොමද? පින්වත් මහණෙනි, මෙහිලා භික්ෂුව ඇසින් රූප දැක කෙලෙස් ඇතිවන නිමිති ගන්නේ නෑ. කෙලෙස් ඇතිවන නිමිත්තක කොටසක්වත් ගන්නේ නෑ. යම් හෙයකින් ඇස නැමැති ඉන්ද්‍රිය අසංවරව වසන කෙනෙකුට දැඩි ලෝභයත්, දොම්නසත්, පාපී අකුසලත් ඇති වී අර්බුදයක් හට ගන්නවා නම්, එසේ නොවීම පිණිස එහි සංවරය පිණිස පිළිපදිනවා. ඇස රැක ගන්නවා. ඇස නැමැති ඉන්ද්‍රියයේ සංවරයට පැමිණෙනවා.
සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හාය රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය න නිමිත්තග්ගාහී හෝති නානුබ්‍යඤ්ජනග්ගාහී. යත්වාධිකරණමේනං මනින්ද්‍රියං අසංවුතං විහරන්තං අභිජ්ඣා දෝමනස්සා පාපකා අකුසලා ධම්මා අන්වාස්සවෙය්‍යුං, තස්ස සංවරාය පටිපජ්ජති, රක්ඛති මනින්ද්‍රියං, මනින්ද්‍රියේ සංවරං ආපජ්ජති.
කනෙන් ශබ්දයක් අහලා ….(පෙ)…. නාසයෙන් ගන්ධයක් ආඝ්‍රාණය කරලා ….(පෙ)…. දිවෙන් රසයක් රස විඳලා….(පෙ)…. කයෙන් පහසක් ලබලා ….(පෙ)…. මනසින් අරමුණක් දැනගෙන කෙලෙස් ඇතිවන නිමිති ගන්නේ නෑ. කෙලෙස් ඇතිවන නිමිත්තක කොටසක්වත් ගන්නේ නෑ. යම් හෙයකින් මනස නැමැති ඉන්ද්‍රිය අසංවරව වසන කෙනෙකුට දැඩි ලෝභයත්, දොම්නසත්, පාපී අකුසලත් ඇති වී අර්බුදයක් හට ගන්නවා නම්, එසේ නොවීම පිණිස එහි සංවරය පිණිස පිළිපදිනවා. මනස රැක ගන්නවා. මනස නැමැති ඉන්ද්‍රියයේ සංවරයට පැමිණෙනවා.
සෙය්‍යථාපි භික්ඛවේ, සුභූමියං චාතුම්මහාපථේ ආජඤ්ඤරථෝ යුත්තෝ අස්ස ඕධස්තපතෝදෝ: තමේනං දක්ඛෝ යොග්ගාචරියෝ අස්සදම්මසාරථි අභිරූහිත්වා වාමේන හත්ථේන රස්මියෝ ගහෙත්වා, දක්ඛිණේන හත්ථේන පතෝදං ගහෙත්වා, යේනිච්ඡකං යදිච්ඡකං සාරෙය්‍යපි පච්චාසාරෙය්‍යපි. ඒවමේව ඛෝ භික්ඛවේ, භික්ඛු ඉමේසං ඡන්නං ඉන්ද්‍රියානං ආරක්ඛාය සික්ඛති. සඤ්ඤමාය සික්ඛති, දමාය සික්ඛති, උපසමාය සික්ඛති. ඒවං ඛෝ භික්ඛවේ, භික්ඛු ඉන්ද්‍රියේසු ගුත්තද්වාරෝ හෝති.
පින්වත් මහණෙනි, ඒක මේ වගේ දෙයක්. සුන්දර බිමක, හතරමං හන්දියක, ආජානීය අශ්වයින් යොදවපු හරහට යෙදූ කෙවිටි ඇති රථයක් තියෙනවා. අශ්වයින් දමනය කිරීමෙහි සමර්ථ වූ දක්ෂ රථාචාර්යවරයෙක් ඔය රථයට නැගලා, වම් අතින් රැහැන්පට අරගෙන, දකුණු අතින් කෙවිටත් අරගෙන තමන් කැමති දිශාවට, තමන් කැමති පාරකින් යන්නට අශ්වයන්ව හසුරවනවා. ආපසු එන්නටත් හසුරුවනවා. පින්වත් මහණෙනි, ඔය වගේ ම යි භික්ෂුවත් මේ ඉන්ද්‍රියයන් හය ආරක්ෂා කර ගැනීම පිණිස හික්මෙනවා. සංවර වීම පිණිස හික්මෙනවා. දමනය වීම පිණිස හික්මෙනවා. සංසිඳවීම පිණිස හික්මෙනවා. පින්වත් මහණෙනි, භික්ෂුව අකුසලයෙන් වැළැක්වූ දොරටු ඇති ඉන්ද්‍රියයන් තුළ ඉන්නේ ඔය විදිහටයි.
කථඤ්ච භික්ඛවේ, භික්ඛු භෝජනේ මත්තඤ්ඤූ හෝති: ඉධ භික්ඛවේ භික්ඛු පටිසංඛායෝනිසෝ ආහාරං ආහාරේති: ‘නේව දවාය න මදාය න මණ්ඩනාය න විභූසනාය, යාවදේව ඉමස්ස කායස්ස ඨිතියා යාපනාය විහිංසූපරතියා බ්‍රහ්මචරියානුග්ගහාය, ඉති පුරාණඤ්ච වේදනං පටිහංඛාමි, නවඤ්ච වේදනං න උප්පාදෙස්සාමි, යාත්‍රා ච මේ භවිස්සති අනවජ්ජතා ච ඵාසුවිහාරෝ චා’ති. සෙය්‍යථාපි භික්ඛවේ, පුරිසෝ වණං ආලිම්පෙය්‍ය. යාවදේව රෝපනත්ථාය සෙය්‍යථා වා පන අක්ඛං අබ්භඤ්ජෙය්‍ය යාවදේව භාරස්ස නිත්ථරණත්ථාය; ඒවමේව ඛෝ භික්ඛවේ භික්ඛු පටිසංඛායෝනිසෝ ආහාරං ආහාරේති. නේව දවාය න මදාය න මණ්ඩනාය, න විභූසනාය, යාවදේව ඉමස්ස කායස්ස ඨිතියා යාපනාය විහිංසූපරතියා බ්‍රහ්මචරියානුග්ගහාය, ඉති පුරාණඤ්ච වේදනං පටිහංඛාමි, නවඤ්ච වේදනං න උප්පාදෙස්සාමි, යාත්‍රා ච මේ භවිස්සති අනවජ්ජතා ච ඵාසුවිහාරෝ චාති. ඒවං ඛෝ භික්ඛවේ, භික්ඛු භෝජනේ මත්තඤ්ඤූ හෝති.
පින්වත් මහණෙනි, භික්ෂුව වළඳන බොජුනෙහි අර්ථය දන්නේ කොහොමද? පින්වත් මහණෙනි, මෙහිලා භික්ෂුව හොඳට නුවණින් විමසලයි ආහාර ගන්නේ. ඒ කියන්නේ (මං මෙය වළඳන්නේ) ක්‍රීඩා පිණිස ඇඟ සවිමත් කරගන්ට නොවේ. ඇඟ හදාගෙන හිතට ගන්න නෙවේ. අඩුතැන් පුරවා ගන්ට නොවේ. ඇඟ ලස්සනට හදාගන්ටත් නොවේ. මේ කයේ පැවැත්ම පිණිස විතරයි. යැපීම පිණිස විතරයි. කුසගිනි වෙහෙස නැසීම පිණිස විතරයි. බඹසරට අනුග්‍රහ පිණිස විතරයි. මේ විදිහට මං පැරණි බඩගිනි වේදනාවත් නැති කරනවා. අළුත් බඩගිනි වේදනාවක් උපදවන්නේ නෑ. මගේ ජීවිත යාත්‍රාවත් සිදු වන්නේය. නිවැරදි බවත් පහසු විහරණයත් තියෙනවා කියලා.
පින්වත් මහණෙනි, ඒක මේ වගේ දෙයක්. පුරුෂයෙක් තුවාලයකට සාත්තු කරනවා. ඒ සාත්තු කරන්නේ මස් ලියලන්න විතරයි. ඒක මේ වගේ දෙයක්. බර ඇදගෙන යෑම පිණිස පමණයි කරත්ත රෝදයේ කඩ ඇණයට තෙල් දාන්නේ. පින්වත් මහණෙනි, ඔය විදියමයි, භික්ෂුව හොඳට නුවණින් විමසලා ආහාර ගන්නේ. ඒ කියන්නේ (මං මෙය වළඳන්නේ) ක්‍රීඩා පිණිස ඇඟ සවිමත් කරගන්ට නොවේ. ඇඟ හදාගෙන හිතට ගන්න නෙවේ. අඩුතැන් පුරවා ගන්ට නොවේ. ඇඟ ලස්සනට හදාගන්ටත් නොවේ. මේ කයේ පැවැත්ම පිණිස විතරයි. යැපීම පිණිස විතරයි. කුසගිනි වෙහෙස නැසීම පිණිස විතරයි. බඹසරට අනුග්‍රහ පිණිස විතරයි. මේ විදිහට මං පැරණි බඩගිනි වේදනාවත් නැති කරනවා. අළුත් බඩගිනි වේදනාවක් උපදවන්නේ නෑ. මගේ ජීවිත යාත්‍රාවත් සිදු වන්නේය. නිවැරදි බවත් පහසු විහරණයත් තියෙනවා කියලා. පින්වත් මහණෙනි, වළඳන බොජුනෙහි අරුත් දැනගෙන ඉන්නේ ඔය විදිහටයි.
කථඤ්ච භික්ඛවේ, භික්ඛු ජාගරියං අනුයුත්තෝ හෝති: ඉධ භික්ඛවේ, භික්ඛු දිවසං චංකමේන නිසජ්ජාය ආවරණීයේහි ධම්මේහි චිත්තං පරිසෝධේති, රත්තියා පඨමං යාමං චංකමේන නිසජ්ජාය ආවරණීයේහි ධම්මේහි චිත්තං පරිසෝධේති. රත්තියා මජ්ඣිමං යාමං දක්ඛිණේන පස්සේන සීහසෙය්‍යං කප්පේති පාදේ පාදං අච්චාධාය සතෝ සම්පජානෝ උට්ඨානසඤ්ඤං මනසිකරිත්වා. රත්තියා පච්ඡිමං යාමං පච්චුට්ඨාය චංකමේන නිසජ්ජාය ආවරණීයේහි ධම්මේහි චිත්තං පරිසෝධේති. ඒවං ඛෝ භික්ඛවේ, භික්ඛු ජාගරියං අනුයුත්තෝ හෝති. ඉමේහි ඛෝ භික්ඛවේ, තීහි ධම්මේහි සමන්නාගතෝ භික්ඛු දිට්ඨේව ධම්මේ සුඛසෝමනස්සබහුලෝ විහරති: යෝනි චස්ස ආරද්ධා හෝති ආසවානං ඛයායාති.
පින්වත් මහණෙනි, භික්ෂුව නිදිවරමින් භාවනාවෙන් ඉන්නේ කොහොමද? පින්වත් මහණෙනි, මෙහිලා භික්ෂුව දවල් දවසේ සක්මන් භාවනාවෙනුත්, වාඩිවෙලාත් නීවරණයන්ගෙන් සිත පිරිසිදු කර ගන්නවා. රෑ පළමු යාමයේදී සක්මන් භාවනාවෙනුත්, වාඩිවෙලාත් නීවරණයන්ගෙන් සිත පිරිසිදු කර ගන්නවා. රෑ මධ්‍යම යාමයේ දී දකුණු පැත්තට හැරිලා, පයෙන් පය මදක් මෑත් වෙන්න තබාගෙන සිහියෙන් යුතුව නුවණින් යුතුව අසවල් වේලාවට නැගිටිනවා යන කරුණ මෙනෙහි කොට සිංහ සෙය්‍යාවෙන් සැතපෙනවා. රෑ අන්තිම යාමයෙහි පාන්දරින් නැගිටලා සක්මන් භාවනාවෙනුත්, වාඩි වෙලාත් නීවරණයන්ගෙන් සිත පිරිසිදු කරනවා. පින්වත් මහණෙනි, නිදිවරමින් භාවනාවේ යෙදෙන්නේ ඔය විදිහටයි.
පින්වත් මහණෙනි, මේ කරුණු තුනෙන් සමන්විත වුණ භික්ෂුව මේ ජීවිතේදීම සැප සොම්නස් බහුලව වාසය කරනවා. ඒ වගේම ආශ්‍රවයන් ක්ෂය වීම පිණිස ඔහුට කරුණු සම්පූර්ණ වෙලා තියෙනවා.
සාදු! සාදු!! සාදු!!!
රථූපම සූත්‍රය නිමා විය.
