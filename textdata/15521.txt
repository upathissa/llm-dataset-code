ඛුද්දක නිකාය
ථේර ගාථා
5.1.12. කෝසියත්ථේරගාථා
5.1.12. කෝසිය තෙරුන්ගේ ගාථා
370.යෝ චේ ගරූනං වචනඤ්ඤු ධීරෝ
වසේ ච තම්හි ජනයේ ච පේමං
සෝ භත්තිමා නාම ච හෝති පණ්ඩිතෝ
ඤත්වා ච ධම්මේසු විසේසි අස්ස
370. ඇත්තෙන්ම සදහම් පවසන ආචාර්යන් වහන්සේලාගේ වචන දැනගෙන තියෙන්ට ඕනෙ. අන්න ඒ නුවණැත්තා ගුරුවරුන්ගේ වචනවලට කීකරුයි. ගුරුවරුන් ගැන ප්‍රේමය උපදවා ගන්නවා. ඒ වගේම භක්තිමත්. බුද්ධිමත්. එයා සද්ධර්මය අවබෝධ කළ විශේෂ කෙනෙක්.

371.යං ආපදා උප්පතිතා උළාරා
නක්ඛම්භයන්තේ පටිසංඛයන්තං
සෝ ථාමවා නාම ච හෝති පණ්ඩිතෝ
ඤත්වා ච ධම්මේසු විසේසි අස්ස
371. ඕනෑම කරදරයක් අභියස ඔහුට කම්පා නොවී ඉවසා සිටින්ට පුළුවන්. ඔහු ගොඩක් බලවත්. බුද්ධිමත්. සද්ධර්මය අවබෝධ කළ විශේෂ කෙනෙක්.

372.යෝ වේ සමුද්දෝ’ව ඨිතෝ අනේජෝ
ගම්භීරපඤ්ඤෝ නිපුණත්ථදස්සී
අසංහාරියෝ නාම ච හෝති පණ්ඩිතෝ
ඤත්වා ච ධම්මේසු විසේසි අස්ස
372. කෙලෙස් රහිතව ඉන්න ඔහු මහා සාගරයක් වගෙයි. ගැඹුරු ප්‍රඥාවක් තියෙන්නෙ. ඉතා සියුම් අර්ථ දකින්ට පුළුවන්. කෙලෙසුන්ට පුළුවන් කමක් නෑ ඔහුගේ පිරිසිදුකම පැහැර ගන්ට. ඔහු බුද්ධිමත්. සද්ධර්මය අවබෝධ කළ විශේෂ කෙනෙක්.

373.බහුස්සුතෝ ධම්මධරෝ ච හෝති
ධම්මස්ස හෝති අනුධම්මචාරී
සෝ තාදිසෝ නාම ච හෝති පණ්ඩිතෝ
ඤත්වා ච ධම්මේසු විසේසි අස්ස
373. ඔහු ඉන්නේ සද්ධර්මය බොහෝ සෙයින් අසා දැනගෙන නම්, සද්ධර්මය දරාගෙන නම්, සද්ධර්මය අනුව නම් ජීවිතය ගෙවන්නේ, ඔහු ආචාර්යන් වහන්සේලාට සමාන කෙනෙක්. බුද්ධිමතෙක්. සද්ධර්මය අවබෝධ කළ විශේෂ කෙනෙක්.

374.අත්ථං ච යෝ ජානාති භාසිතස්ස
අත්ථං ච ඤත්වාන තථා කරෝති
අත්ථන්තරෝ නාම ස හෝති පණ්ඩිතෝ
ඤත්වා ච ධම්මේසු විසේසි අස්සා’ති
374. ඔහු දන්නවා නම් සද්ධර්මයේ අර්ථ, එසේ දැනගත් අර්ථයන්ට අනුව නම් ඔහු කටයුතු කරන්නේ, ඔහු අර්ථයට පැමිණි කෙනෙක්. බුද්ධිමතෙක්. සද්ධර්මය අවබෝධ කළ විශේෂ කෙනෙක්.

ඉත්ථං සුදං ආයස්මා කෝසියෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් කෝසිය නම් රහත් මුනිඳුන් වදාළ ගාථාවන්ය.
තස්සුද්දානං –
රාජදත්තෝ සුභූතෝ ච ගිරිමානන්දසූනුනා
වඩ්ඪෝ ච කස්සපෝ ථේරෝ ගයාකස්සපවක්කලී
විජිතෝ යසදත්තෝ ච සෝණෝ කෝසියසව්හයෝ
සට්ඨි ච පඤ්ච ගාථායෝ ථේරා ච එත්ථ ද්වාදසා’ති.
පඤ්චකනිපාතෝ නිට්ඨිතෝ.
ගාථා පහ බැගින් වදාළ කොටස නිමා විය.
