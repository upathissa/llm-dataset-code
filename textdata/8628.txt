අංගුත්තර නිකාය
චතුක්ක නිපාතෝ
4.2.5.6. රාගවිනය සුත්තං
4.2.5.6. රාගය දුරුකිරීම ගැන වදාළ දෙසුම
චත්තාරෝමේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
අත්තහිතාය පටිපන්නෝ නෝ පරහිතාය. පරහිතාය පටිපන්නෝ නෝ අත්තහිතාය. නේව අත්තහිතාය පටිපන්නෝ නෝ පරහිතාය. අත්තහිතාය ච පටිපන්නෝ පරහිතාය ච.
තමාට හිත පිණිස පිළිපන්නේ වෙයි, අනුන්ට හිත පිණිස නොවෙයි. අනුන්ට හිත පිණිස පිළිපන්නේ වෙයි, නමුත් තමාට හිත පිණිස නොවෙයි. තමාට හිත පිණිස ත් පිළිපන්නේ නොවෙයි, අනුන්ට හිත පිණිස ත් පිළිපන්නේ නොවෙයි. තමාට හිත පිණිස ත් අනුන්ට හිත පිණිස ත් පිළිපන්නේ වෙයි.
කථඤ්ච භික්ඛවේ පුග්ගලෝ අත්තහිතාය පටිපන්නෝ නෝ පරහිතාය? ඉධ භික්ඛවේ ඒකච්චෝ පුග්ගලෝ අත්තනා රාගවිනයාය පටිපන්නෝ හෝති, නෝ පරං රාගවිනයාය සමාදපේති. අත්තනා දෝසවිනයාය පටිපන්නෝ හෝති, නෝ පරං දෝසවිනයාය සමාදපේති. අත්තනා මෝහවිනයාය පටිපන්නෝ හෝති, නෝ පරං මෝහවිනයාය සමාදපේති. ඒවං ඛෝ භික්ඛවේ පුග්ගලෝ අත්තහිතාය පටිපන්නෝ හෝති නෝ පරහිතාය.
1. මහණෙනි, පුද්ගලයෙක් කෙසේ නම් තමාට හිත පිණිස පිළිපන්නේ වෙයි ද, අනුන්ට හිත පිණිස නොවෙයි ද? මහණෙනි, මෙහිලා ඇතැම් පුද්ගලයෙක් තමා රාගය දුරුකිරීම පිණිස පිළිපන්නේ වෙයි. එනමුදු අන්‍යයන් රාගය දුරු කිරීම පිණිස සමාදන් නොකරවයි. තමා ද්වේෂය දුරුකිරීම පිණිස පිළිපන්නේ වෙයි. එනමුදු අන්‍යයන් ද්වේෂය දුරු කිරීම පිණිස සමාදන් නොකරවයි. තමා මෝහය දුරුකිරීම පිණිස පිළිපන්නේ වෙයි. එනමුදු අන්‍යයන් මෝහය දුරු කිරීම පිණිස සමාදන් නොකරවයි. මහණෙනි, පුද්ගලයෙක් මේ අයුරින් තමාට හිත පිණිස පිළිපන්නේ වෙයි, අනුන්ට හිත පිණිස නොවෙයි.
කථඤ්ච භික්ඛවේ පුග්ගලෝ පරහිතාය පටිපන්නෝ හෝති, නෝ අත්තහිතාය? ඉධ භික්ඛවේ ඒකච්චෝ පුග්ගලෝ අත්තනා න රාගවිනයාය පටිපන්නෝ හෝති, පරං රාගවිනයාය සමාදපේති. අත්තනා න දෝසවිනයාය පටිපන්නෝ හෝති, පරං දෝසවිනයාය සමාදපේති. අත්තනා න මෝහවිනයාය පටිපන්නෝ හෝති, පරං මෝහවිනයාය සමාදපේති. ඒවං ඛෝ භික්ඛවේ පුග්ගලෝ පරහිතාය පටිපන්නෝ හෝති නෝ අත්තහිතාය.
2. මහණෙනි, පුද්ගලයෙක් කෙසේ නම් අනුන්ට හිත පිණිස පිළිපන්නේ වෙයි ද, තමාට හිත පිණිස නොවෙයි ද? මහණෙනි, මෙහිලා ඇතැම් පුද්ගලයෙක් තමා රාගය දුරුකිරීම පිණිස පිළිපන්නේ නොවෙයි. එනමුදු අන්‍යයන් රාගය දුරු කිරීම පිණිස සමාදන් කරවයි. තමා ද්වේෂය දුරුකිරීම පිණිස පිළිපන්නේ නොවෙයි. එනමුදු අන්‍යයන් ද්වේෂය දුරු කිරීම පිණිස සමාදන් කරවයි. තමා මෝහය දුරුකිරීම පිණිස පිළිපන්නේ නොවෙයි. එනමුදු අන්‍යයන් මෝහය දුරු කිරීම පිණිස සමාදන් කරවයි. මහණෙනි, පුද්ගලයෙක් මේ අයුරින් අනුන්ට හිත පිණිස පිළිපන්නේ වෙයි, තමාට හිත පිණිස නොවෙයි.
කථඤ්ච භික්ඛවේ පුග්ගලෝ නේවත්තහිතාය පටිපන්නෝ හෝති, නෝ පරහිතාය? ඉධ භික්ඛවේ ඒකච්චෝ පුග්ගලෝ අත්තනා න රාගවිනයාය පටිපන්නෝ හෝති, නෝ පරං රාගවිනයාය සමාදපේති. අත්තනා න දෝසවිනයාය පටිපන්නෝ හෝති, නෝ පරං දෝසවිනයාය සමාදපේති. අත්තනා න මෝහවිනයාය පටිපන්නෝ හෝති, නෝ පරං මෝහවිනයාය සමාදපේති. ඒවං ඛෝ භික්ඛවේ පුග්ගලෝ නේවත්තහිතාය පටිපන්නෝ හෝති නෝ පරහිතාය.
3. මහණෙනි, පුද්ගලයෙක් කෙසේ නම් තමාට ත් හිත පිණිස පිළිපන්නේ නොවෙයි ද, අනුන්ට ත් හිත පිණිස නොවෙයි ද? මහණෙනි, මෙහිලා ඇතැම් පුද්ගලයෙක් තමා රාගය දුරුකිරීම පිණිස පිළිපන්නේ නොවෙයි. අන්‍යයන් රාගය දුරු කිරීම පිණිස සමාදන් නොකරවයි. තමා ද්වේෂය දුරුකිරීම පිණිස පිළිපන්නේ නොවෙයි. අන්‍යයන් ද්වේෂය දුරු කිරීම පිණිස සමාදන් නොකරවයි. තමා මෝහය දුරුකිරීම පිණිස පිළිපන්නේ නොවෙයි. අන්‍යයන් මෝහය දුරු කිරීම පිණිස සමාදන් නොකරවයි. මහණෙනි, පුද්ගලයෙක් මේ අයුරින් තමාට හිත පිණිස පිළිපන්නේ නොවෙයි, අනුන්ට ත් හිත පිණිස නොවෙයි.
කථඤ්ච භික්ඛවේ පුග්ගලෝ අත්තහිතාය චේව පටිපන්නෝ හෝති, පරහිතාය ච? ඉධ භික්ඛවේ ඒකච්චෝ පුග්ගලෝ අත්තනා ච රාගවිනයාය පටිපන්නෝ හෝති, පරඤ්ච රාගවිනයාය සමාදපේති. අත්තනා ච දෝසවිනයාය පටිපන්නෝ හෝති, පරඤ්ච දෝසවිනයාය සමාදපේති. අත්තනා ච මෝහවිනයාය පටිපන්නෝ හෝති, පරඤ්ච මෝහවිනයාය සමාදපේති. ඒවං ඛෝ භික්ඛවේ පුග්ගලෝ අත්තහිතාය ච පටිපන්නෝ හෝති, පරහිතාය ච.
4. මහණෙනි, පුද්ගලයෙක් කෙසේ නම් තමාට ත් හිත පිණිස පිළිපන්නේ වෙයි ද, අනුන්ට ත් හිත පිණිස වෙයි ද? මහණෙනි, මෙහිලා ඇතැම් පුද්ගලයෙක් තමා ත් රාගය දුරුකිරීම පිණිස පිළිපන්නේ වෙයි. අන්‍යයන් ද රාගය දුරු කිරීම පිණිස සමාදන් කරවයි. තමා ත් ද්වේෂය දුරුකිරීම පිණිස පිළිපන්නේ වෙයි. අන්‍යයන් ද ද්වේෂය දුරු කිරීම පිණිස සමාදන් කරවයි. තමා ත් මෝහය දුරුකිරීම පිණිස පිළිපන්නේ වෙයි. අන්‍යයන් ද මෝහය දුරු කිරීම පිණිස සමාදන් කරවයි. මහණෙනි, පුද්ගලයෙක් මේ අයුරින් තමාට ත් හිත පිණිස පිළිපන්නේ වෙයි, අනුන්ට ත් හිත පිණිස වෙයි.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයෙහි විද්‍යමාන ව සිටිති.
සාදු! සාදු!! සාදු!!!
රාගවිනය සූත්‍රය නිමා විය.
