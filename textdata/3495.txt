සංයුත්ත නිකාය
මහා වග්ගෝ
1.4.8. දුතිය බ්‍රහ්මඤ්ඤ සුත්තං
1.4.8. ශ්‍රේෂ්ඨත්වය ගැන වදාළ දෙවෙනි දෙසුම
බ්‍රහ්මඤ්ඤඤ්ච වෝ භික්ඛවේ, දේසිස්සාමි බ්‍රහ්මඤ්ඤත්ථඤ්ච. තං සුණාථ. කතමඤ්ච භික්ඛවේ, බ්‍රහ්මඤ්ඤං: අයමේව අරියෝ අට්ඨංගිකෝ මග්ගෝ. සෙය්‍යථිදං: සම්මාදිට්ඨි ....(පෙ).... සම්මාසමාධි. ඉදං වුච්චති භික්ඛවේ, බ්‍රහ්මඤ්ඤං. කතමෝ ච භික්ඛවේ, බ්‍රහ්මඤ්ඤත්ථෝ: යෝ ඛෝ භික්ඛවේ, රාගක්ඛයෝ දෝසක්ඛයෝ මෝහක්ඛයෝ, අයං වුච්චති භික්ඛවේ, බ්‍රහ්මඤ්ඤත්ථෝති.
මහණෙනි, ඔබට ශ්‍රේෂ්ඨ ජීවිතය ත්, ශ්‍රේෂ්ඨ ජීවිතයෙන් ලැබෙන යහපත ත් දේශනා කරන්නෙමි. එය අසව්.
මහණෙනි, ශ්‍රේෂ්ඨ ජීවිතය යනු කුමක් ද? ඒ මේ ආර්ය අෂ්ටාංගික මාර්ගය ම යි. එනම් නිවැරදි දෘෂ්ටිය ය, ….(පෙ)…. නිවැරදි චිත්තේකාග්‍රතාවය ය. මහණෙනි, මෙය ශ්‍රේෂ්ඨ ජීවිතය යැයි කියනු ලැබේ.
මහණෙනි, ශ්‍රේෂ්ඨ ජීවිතයෙන් ලැබෙන යහපත කුමක් ද? මහණෙනි, යම් රාගය ක්ෂය වීමක් ඇද්ද, යම් ද්වේෂය ක්ෂය වීමක් ඇද්ද, යම් මෝහය ක්ෂය වීමක් ඇද්ද, මහණෙනි, මෙය ශ්‍රේෂ්ඨ ජීවිතයෙන් ලැබෙන යහපත යැයි කියනු ලැබේ.
සාදු! සාදු!! සාදු!!!
දුතිය බ්‍රහ්මඤ්ඤ සූත්‍රය නිමා විය.
