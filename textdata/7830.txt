අංගුත්තර නිකාය
දසක නිපාතෝ
10.1.4.9. පඨම ආනන්ද සුත්තං
10.1.4.9. ආනන්ද තෙරුන්ට වදාළ පළමු දෙසුම
(සාවත්ථි)
සැවැත් නුවර දී ය ………..
අථ ඛෝ ආයස්මා ආනන්දෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා ආනන්දෝ භගවන්තං ඒතදවෝච:
එකල්හී ආයුෂ්මත් ආනන්දයන් වහන්සේ භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් ආනන්දයන් වහන්සේ භාග්‍යවතුන් වහන්සේට මෙකරුණ සැළ කළහ.
සංඝ භේදෝ සංඝභේදෝති භන්තේ වුච්චති, කිත්තාවතා නු ඛෝ භන්තේ සංඝෝ භින්නෝ හෝතී ති.
“ස්වාමීනී, ‘සංඝභේදය, සංඝභේදය’ යැයි කියනු ලැබේ. කවර කරුණු මත සංඝයා බිඳී යන්නේ වෙයිද?”
ඉධානන්ද භික්ඛු අධම්මං ධම්මෝති දීපෙන්ති, ධම්මං අධම්මෝති දීපෙන්ති, අවිනයං විනයෝති දීපෙන්ති, විනයං අවිනයෝති දීපෙන්ති, අභාසිතං අලපිතං තථාගතේන භාසිතං ලපිතං තථාගතේනාති දීපෙන්ති, භාසිතං ලපිතං තථාගතේන අභාසිතං අලපිතං තථාගතේනාති දීපෙන්ති, අනාචිණ්ණං තථාගතේන ආචිණ්ණං තථාගතේනා ති දීපෙන්ති ආචිණ්ණං, තථාගතේන අනාචිණ්ණං තථාගතේනා’ති දීපෙන්ති. අප්පඤ්ඤත්තං තථාගතේන පඤ්ඤත්තං තථාගතේනාති දීපෙන්ති. පඤ්ඤත්තං තථාගතේන අප්පඤ්ඤත්තං තථාගතේනාති දීපෙන්ති. තේ ඉමේහි දසහි වත්ථූහි අවකස්සන්ති, වවකස්සන්ති, ආවේනිකම්මානි කරොන්ති, ආවේනි පාතිමොක්ඛං උද්දිසන්ති. එත්තාවතා ඛෝ ආනන්ද සංඝෝ භින්නෝ හෝතී ති.
“ආනන්දය, මෙහිලා භික්ෂුව (1) අධර්මය ධර්මය වශයෙන් පෙන්වයි. (2) ධර්මය අධර්මය වශයෙන් පෙන්වයි. (3) අවිනය විනය වශයෙන් පෙන්වයි. (4) විනය අවිනය වශයෙන් පෙන්වයි. (5) තථාගතයන් විසින් නොපැවසූ, නොකියූ දෙය තථාගතයන් විසින් පවසන ලද්දේ ය, කියන ලද්දේ ය වශයෙන් පෙන්වයි. (6) තථාගතයන් විසින් පැවසූ, කියූ දෙය තථාගතයන් විසින් නොපවසන ලද්දේ ය, නොකියන ලද්දේ ය වශයෙන් පෙන්වයි. (7) තථාගතයන් විසින් පුරුදු නොකරන ලද දෙය තථාගතයන් විසින් පුරුදු කරන ලද්දේ ය වශයෙන් පෙන්වයි. (8) තථාගතයන් විසින් පුරුදු කරන ලද දෙය තථාගතයන් විසින් පුරුදු නොකරන ලද්දේ ය වශයෙන් පෙන්වයි. (9) තථාගතයන් විසින් නොපණවන ලද දෙය තථාගතයන් විසින් පණවන ලද්දේ ය වශයෙන් පෙන්වයි. (10) තථාගතයන් විසින් පණවන ලද දෙය තථාගතයන් විසින් නොපණවන ලද්දේ ය වශයෙන් පෙන්වයි.
ඔවුහු මෙම දස කරුණෙන් සංඝයා තමා වටා රැස් කරත්. විශේෂයෙන් රැස් කරත්. වෙන් වෙන් ව කර්ම කරත්. වෙන් වෙන් ව ප්‍රාතිමෝක්ෂය උදෙසත්. ආනන්දය, මෙපමණකින් සංඝභේදය වූයේ වෙයි.”
සමග්ගං පන භන්තේ සංඝං භින්දිත්වා කිං සෝ පසවතී ති?
“ස්වාමීනී, සමගි වූ සංඝයා භේදභින්න කොට ඔහු තමා තුළ බිහි කරගන්නේ කුමක්ද?”
කප්පට්ඨියං ආනන්ද කිබ්බිසං පසවතීති.
“ආනන්දය, කල්පයක් ම විඳවන පාපී විපාකය තමා තුළින් බිහි කරයි.”
කිං පන භන්තේ කප්පට්ඨියං කිබ්බිසන්ති?
“ස්වාමීනී, කල්පයක් විඳවන පවිටු විපාකය යනු කුමක් ද?”
කප්පං ආනන්ද නිරයම්හි පච්චතීති.
“ආනන්දය, නිරයෙහි කල්පයක් පැසෙන්නේ ය.”
(ගාථාවකි:)
1. ආපායිකෝ නේරයිකෝ කප්පට්ඨෝ සංඝභේදකෝ
වග්ගරතෝ අධම්මට්ඨෝ - යෝගක්ඛේමා පධංසති
සංඝං සමග්ගං භෙත්වාන - කප්පං නිරයම්හි පච්චතීති
1. සංඝයා කෙටවීමෙහි ඇළුණු, අධර්මයෙහි පිහිටි, මාර්ගඵලාවබෝධය නසාගත්, ඒ සංඝයා භේද කළ තැනැත්තා අපායෙහි උපදින්නේ වෙයි. නිරයෙහි උපදින්නේ වෙයි. කල්පයක් ආයු ඇත්තේ වෙයි. සංඝ සාමග්‍රිය වනසාලූ හේ කල්පයක් නිරයෙහි පැසෙන්නේ ය.
සාදු! සාදු!! සාදු!!!
පඨම ආනන්ද සූත්‍රය නිමා විය.
