අංගුත්තර නිකාය
තික නිපාතෝ
3.1.3.9.
තයෝ’මේ භික්ඛවේ, පුග්ගලා සන්තෝ සංවිජ්ජමානා ලෝකස්මිං. කතමේ තයෝ? අන්ධෝ, ඒකචක්ඛු, ද්විචක්ඛු. කතමෝ ච භික්ඛවේ, පුග්ගලෝ අන්ධෝ? ඉධ භික්ඛවේ, ඒකච්චස්ස පුග්ගලස්ස තථාරූපං චක්ඛු න හෝති, යථාරූපේන චක්ඛුනා අනධිගතං වා භෝගං අධිගච්ඡෙය්‍ය, අධිගතං වා භෝගං ඵාතිකරෙය්‍ය. තථාරූපම්පිස්ස චක්ඛු න හෝති යථාරූපේන චක්ඛුනා කුසලාකුසලේ ධම්මේ ජානෙය්‍ය, සාවජ්ජානවජ්ජේ ධම්මේ ජානෙය්‍ය, හීනප්පණීතේ ධම්මේ ජානෙය්‍ය, කණ්හසුක්කසප්පටිභාගේ ධම්මේ ජානෙය්‍ය. අයං වුච්චති භික්ඛවේ, පුග්ගලෝ අන්ධෝ.
පින්වත් මහණෙනි, මේ පුද්ගලයින් තුන් දෙනෙක් ලෝකයේ දකින්නට ලැබෙනවා. ඒ තුන් දෙනා කවුද? අන්ධ කෙනා, එක් ඇසක් ඇති කෙනා, ඇස් දෙකක් ඇති කෙනා. පින්වත් මහණෙනි, අන්ධ පුද්ගලයා කවුද? පින්වත් මහණෙනි, මෙහි මේ සමහර කෙනෙකුට මෙන්න මේ වගේ ඇසක් නෑ. ඒ කියන්නේ යම් විදිහක ඇසකින් බලා කටයුතු කරද්දී නොලැබූ භෝග සම්පත් ලැබෙනවා නම්, ලැබුන භෝග සම්පත්වල වැඩීමකට පත්වෙනවා නම්, ඒ වගේම යම් විදිහක ඇසකින් බලා කටයුතු කරද්දී කුසල් අකුසල් දන්නවා නම්, වැරදි දේ නිවැරදි දේ දන්නවා නම්, උසස් පහත් දේවල් දන්නවා නම්, එකිනෙකට වෙනස් වූ අයහපත්, යහපත් දේවල් ගැන දැනගන්නවා නම්, ඒ වගේ ඇසකුත් ඔහුට නෑ. පින්වත් මහණෙනි, මොහුට තමයි කියන්නේ අන්ධ පුද්ගලයා කියලා.
කතමෝ ච භික්ඛවේ, පුග්ගලෝ ඒකචක්ඛු? ඉධ භික්ඛවේ, ඒකච්චස්ස පුග්ගලස්ස තථාරූපං චක්ඛු හෝති, යථාරූපේන චක්ඛුනා අනධිගතං වා භෝගං අධිගච්ඡෙය්‍ය අධිගතං වා භෝගං ඵාතිං කරෙය්‍ය. තථාරූපම්පිස්ස චක්ඛු න හෝති, යථාරූපේන චක්ඛුනා කුසලාකුසලේ ධම්මේ ජානෙය්‍ය, සාවජ්ජානවජ්ජේ ධම්මේ ජානෙය්‍ය, හීනප්පණීතේ ධම්මේ ජානෙය්‍ය, කණ්හසුක්කසප්පටිභාගේ ධම්මේ ජානෙය්‍ය. අයං වුච්චති භික්ඛවේ, පුග්ගලෝ ඒකචක්ඛු.
පින්වත් මහණෙනි, එක ඇසක් ඇති පුද්ගලයා කවුද? පින්වත් මහණෙනි, මෙහි මේ සමහර කෙනෙකුට මෙන්න මේ වගේ ඇසක් තිබෙනවා. ඒ කියන්නේ යම් විදිහක ඇසකින් බලා කටයුතු කරද්දී නොලැබූ භෝග සම්පත් ලැබෙනවා නම්, ලැබුන භෝග සම්පත්වල වැඩීමකට පත්වෙනවා නම්, එවැනි ඇසක් තිබෙනවා. නමුත් යම් විදිහක ඇසකින් බලා කටයුතු කරද්දී කුසල් අකුසල් දන්නවා නම්, වැරදි දේ නිවැරදි දේ දන්නවා නම්, උසස් පහත් දේවල් දන්නවා නම්, එකිනෙකට වෙනස් වූ අයහපත්, යහපත් දේවල් ගැන දැනගන්නවා නම්, ඒ වගේ ඇසක් ඔහුට නෑ. පින්වත් මහණෙනි, මොහුට තමයි කියන්නේ එක් ඇසක් ඇති පුද්ගලයා කියලා.
කතමෝ ච භික්ඛවේ, පුග්ගලෝ ද්විචක්ඛු? ඉධ භික්ඛවේ, ඒකච්චස්ස පුග්ගලස්ස තථාරූපං චක්ඛු හෝති, යථාරූපේන චක්ඛුනා අනධිගතං වා භෝගං අධිගච්ඡෙය්‍ය, අධිගතං වා භෝගං ඵාතිකරෙය්‍ය, තථාරූපම්පිස්ස චක්ඛු හෝති, යථාරූපේන චක්ඛුනා කුසලාකුසලේ ධම්මේ ජානෙය්‍ය, සාවජ්ජානවජ්ජේ ධම්මේ ජානෙය්‍ය, හීනප්පණීතේ ධම්මේ ජානෙය්‍ය, කණ්හසුක්කසප්පටිභාගේ ධම්මේ ජානෙය්‍ය. අයං වුච්චති භික්ඛවේ, පුග්ගලෝ ද්විචක්ඛු. ඉමේ ඛෝ භික්ඛවේ, තයෝ පුග්ගලා සන්තෝ සංවිජ්ජමානා ලෝකස්මින්ති.
පින්වත් මහණෙනි, ඇස් දෙකම ඇති පුද්ගලයා කවුද? පින්වත් මහණෙනි, මෙහි මේ සමහර කෙනෙකුට මෙන්න මේ වගේ ඇසක් තිබෙනවා. ඒ කියන්නේ යම් විදිහක ඇසකින් බලා කටයුතු කරද්දී නොලැබූ භෝග සම්පත් ලැබෙනවා නම්, ලැබුන භෝග සම්පත්වල වැඩීමකට පත්වෙනවා නම්, එවැනි ඇසක් තිබෙනවා. ඒ වගේම යම් විදිහක ඇසකින් බලා කටයුතු කරද්දී කුසල් අකුසල් දන්නවා නම්, වැරදි දේ නිවැරදි දේ දන්නවා නම්, උසස් පහත් දේවල් දන්නවා නම්, එකිනෙකට වෙනස් වූ අයහපත්, යහපත් දේවල් ගැන දැනගන්නවා නම්, ඒ වගේ ඇසකුත් ඔහුට තියෙනවා. පින්වත් මහණෙනි, මොහුට තමයි කියන්නේ ඇස් දෙකම ඇති පුද්ගලයා කියලා. පින්වත් මහණෙනි, මේ තමයි ලෝකයේ දකින්න ලැබෙන පුද්ගලයින් තුන් දෙනා.
න චේව භෝගා තථාරූපා න ච පුඤ්ඤානි කුබ්බති,උභයත්ථ කලිග්ගාහෝ අන්ධස්ස හතචක්ඛුනෝ.

අන්ධ කෙනා හට, නැසී ගිය දෑස් ඇති කෙනා හට, ඇස් ඇති කෙනෙකුට ලැබෙන යම්බඳු භෝග ඇත්නම්, ඒවත් නෑ. ඒ වගෙම පින් රැස් කිරීමකුත් නෑ. ඒ පුද්ගලයාට දෙලොව තිබෙන්නේ පරාජයක්ම යි.
අථාපරායං අක්ඛාතෝ ඒකචක්ඛු ච පුග්ගලෝධම්මාධම්මේන සසඨෝ භෝගානි පරියේසති.

තථාගතයන් වහන්සේ විසින් එක් ඇසක් පමණක් තිබෙන පුද්ගලයෙක් ගැන වදාරණ ලද්දේය. ඔහු ධාර්මිකවත්, අධාර්මිකවත්, කෛරාටිකවත් භෝගසම්පත් හොයන කෙනෙක්.
ථෙය්‍යේන කූටකම්මේන මුසාවාදේන චූභයං,කුසලෝ හෝති සංඝාතුං කාමභෝගී ච මානවෝ,ඉතෝ සෝ නිරයං ගන්ත්වා ඒකචක්ඛු විහඤ්ඤති.

කම් සැප විඳින ඒ මනුෂ්‍යයා සොරකමින් යුතු කූට ව්‍යාපාර තුළිනුත්, බොරුවෙනුත් යන දෙකෙන්ම භෝග සම්පත් රැස් කරගන්නට දක්ෂයි. නමුත් ඒ එකැස් ඇති පුද්ගලයා මෙයින් චුතව නිරයට ගිහින් වැනසී යනවා.
ද්විචක්ඛු පන අක්ඛාතෝ සෙට්ඨෝ පුරිසපුග්ගලෝ,ධම්මලද්ධේහි භෝගේහි උට්ඨානාධිගතං ධනං.

තථාගතයන් වහන්සේ විසින් දෑස් ඇති ශ්‍රේෂ්ඨ පුද්ගලයා ගැන වදාරණ ලද්දේ ඔහු නැගී සිටි වීර්යයෙන් යුක්තව ධාර්මිකව ලැබෙන්නා වූ ධනය උපයා ගන්නවා.
දදාති සෙට්ඨසංකප්පෝ අව්‍යග්ගමනසෝ නරෝ,උපේති භද්දකං ඨානං යත්ථ ගන්ත්වා න සෝචති.

ඔහු ශ්‍රේෂ්ඨ අදහස් ඇති කෙනෙක්. ධර්මය කෙරෙහි සැක රහිත සිත් ඇති කෙනෙක්. ඔහු පින් රැස් කිරීම නිසා යම් තැනකට ගොස් ශෝක නොකරයි නම්, එබඳු සොඳුරු ලොවකට පැමිණෙනවා.
අන්ධඤ්ච ඒකචක්ඛුඤ්ච ආරකා පරිවජ්ජයේ,ද්විචක්ඛුං පන සේවේථ සෙට්ඨං පුරිසපුග්ගලන්ති.

දෙලොව නොදක්නා අන්ධ කෙනාත්, මෙලොව පමණක් දක්නා එකැස් ඇති කෙනාත් දුරින්ම දුරු කළ යුතුයි. දෑස් ඇති ශ්‍රේෂ්ඨ පුරුෂ පුද්ගලයාව තමයි සේවනය කළ යුත්තේ.
