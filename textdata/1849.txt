සංයුත්ත නිකාය
සගාථ වග්ගෝ
10.1.12. ආළවක සුත්තං
10.1.12. ආළවක යක්ෂයාට වදාළ දෙසුම
ඒවං මේ සුතං. ඒකං සමයං භගවා ආළවියං විහරති ආළවකස්‌ස යක්‌ඛස්‌ස භවනේ. අථ ඛෝ ආළවකෝ යක්ඛෝ යේන භගවා තේනුපසංකමි. උපසංකමිත්‌වා භගවන්‌තං ඒතදවෝච. නික්‌ඛම සමණාති, සාධාවුසෝති භගවා නික්‌ඛමි. පවිස සමණාති, සාධාවුසෝති භගවා පාවිසි. දුතියම්‌පි ඛෝ ආළවකෝ යක්ඛෝ භගවන්‌තං ඒතදවෝච. නික්‌ඛම සමණාති. සාධාවුසෝති භගවා නික්‌ඛමි. පවිස සමණාති. සාධාවුසෝති භගවා පාවිසි. තතියම්‌පි ඛෝ ආළවකෝ යක්ඛෝ භගවන්‌තං ඒතදවෝච. නික්‌ඛම සමණාති. සාධාවුසෝති භගවා නික්‌ඛමි. පවිස සමණාති. සාධාවුසෝති භගවා පාවිසි. චතුත්‌ථම්‌පි ඛෝ ආළවකෝ යක්ඛෝ භගවන්‌තං ඒතදවෝච. නික්‌ඛම සමණාති. න ඛ්‌වාහං ආවුසෝ නික්‌ඛමිස්‌සාමි. යං තේ කරණීයං තං කරෝහීති.
මා හට අසන්නට ලැබුනේ මේ විදිහටයි. එදා භාග්‍යවතුන් වහන්සේ වැඩසිටියේ අළව් නුවර ආළවක යක්‍ෂයාගේ භවනේ. ඒ වෙලාවේ ආළවක යක්‍ෂයා භාග්‍යවතුන් වහන්සේ ළඟට ආවා. ඇවිදින් භාග්‍යවතුන් වහන්සේට මෙහෙම කිව්වා.“ඒයි ශ්‍රමණය, යනවා එළියට.”“හොඳයි, ආයුෂ්මත” කියල භාග්‍යවතුන් වහන්සේ එළියට වැඩියා.“ඒයි ශ්‍රමණය, එනවා ඇතුළට”“හොඳයි, ආයුෂ්මත” කියල භාග්‍යවතුන් වහන්සේ ඇතුළට වැඩියා.දෙවන වතාවෙත් ආළවක යක්‍ෂයා භාග්‍යවතුන් වහන්සේට මෙහෙම කිව්වා.“ඒයි ශ්‍රමණය, යනවා එළියට.”“හොඳයි ආයුෂ්මත” කියල භාග්‍යවතුන් වහන්සේ එළියට වැඩියා.“ඒයි ශ්‍රමණය, එනවා ඇතුළට.”“හොඳයි ආයුෂ්මත” කියල භාග්‍යවතුන් වහන්සේ ඇතුළට වැඩියා.තුන්වෙනි වතාවෙත් ආළවක යක්‍ෂයා භාග්‍යවතුන් වහන්සේට මෙහෙම කිව්වා.“ඒයි ශ්‍රමණය, යනවා එළියට.”“හොඳයි ආයුෂ්මත” කියල භාග්‍යවතුන් වහන්සේ එළියට වැඩියා.“ඒයි ශ්‍රමණය, එනවා ඇතුළට.”“හොඳයි ආයුෂ්මත” කියල භාග්‍යවතුන් වහන්සේ ඇතුළට වැඩියා.හතරවෙනි වතාවෙත් ආළවක යක්‍ෂා භාග්‍යවතුන් වහන්සේට මෙහෙම කිව්වා.“ඒයි, ශ්‍රමණය, යනවා එළියට.”“ආයුෂ්මත, මං යන්නෙ නෑ එළියට. ඔබට පුළුවන් දෙයක් තියෙනවා නම් කරන එකයි ඇත්තෙ.”
(ආළවකෝ);
(ආළවක යක්‍ෂයා) :
පඤ්‌හං තං සමණ පුච්‌ඡිස්‌සාමි. සචේ මේ න බ්‍යාකරිස්‌සසි, චිත්‌තං වා තේ ඛිපිස්‌සාමි. හදයං වා තේ ඵාලෙස්‌සාමි. පාදේසු වා ගහෙත්‌වා පාරගංගාය ඛිපිස්‌සාමීති.
“ශ්‍රමණය, මං ඔබෙන් දැන් ප්‍රශ්නයක් අහනවා. හැබැයි මට උත්තර දුන්නෙ නැත්නම්, ඔබගේ සිත විකල් කරල දානවා. එහෙම නැත්නම් හදවත පලල දානවා. එහෙමත් නැත්නම්, පාවලින් අල්ලල ගඟෙන් එහා පැත්තට වීසිකරල දානවා.”
(භගවා);
(භාග්‍යවතුන් වහන්සේ) :
න ඛ්‌වාහං තං ආවුසෝ පස්‌සාමි සදේවකේ ලෝකේ සමාරකේ සබ්‍රහ්‌මකේ සස්‌සමණබ්‍රාහ්‌මණියා පජාය සදේවමනුස්‌සාය, යෝ මේ චිත්‌තං වා ඛිපෙය්‍ය හදයං වා ඵාලෙය්‍ය පාදේසු වා ගහෙත්‌වා පාරගංගාය ඛිපෙය්‍ය. අපි ච ත්‌වං ආවුසෝ පුච්‌ඡ යදා කංඛසීති.
“ආයුෂ්මත, මගේ සිත විකල් කරන්න පුළුවන් කෙනෙක්, මගේ හදවත පලා දමන්න පුළුවන් කෙනෙක්, මගේ පාවලින් අල්ලල ගඟෙන් එතෙරට වීසි කරන්න පුළුවන් කෙනෙක්, මේ දෙවියන්, මරුන්, බඹුන් සහිත ලෝකයේ, මේ දෙව්මිනිස් ප්‍රජාව තුළ මම නම් දකින්නෙ නෑ. නමුත් ආයුෂ්මත, ඔබ දැනගන්න කැමති ප්‍රශ්නයක් තියෙනවා නම් අහන්න.
අථ ඛෝ ආළවකෝ යක්ඛෝ භගවන්තං ගාථාය අජ්ඣභාසි.
එතකොට ආළවක යක්‍ෂයා භාග්‍යවතුන් වහන්සේට ගාථාවකින් පැවසුවා.
කිංසූධ විත්‌තං පුරිසස්‌ස සෙට්‌ඨං කිං සු සුචිණ්‌ණං සුඛමාවහාති
කිං සු හවේ සාදුතරං රසානං කථං ජීවී ජීවිතමාහු සෙට්‌ඨන්‌ති?
“මෙලොව සත්වයාට තියෙන ශ්‍රේෂ්ඨ ධනය මොකක්ද? සැප ලබන්න පුළුවන් වෙන්නෙ කුමක් හොඳින් පුරුදු කළොත්ද? රසවත් දේ අතරින් වඩාත්ම රසවත් දේ මොකක්ද? කොහොම ජීවත් වෙන එකටද ශ්‍රේෂ්ඨ ජීවිතය කියන්නෙ?”
(භගවා);
(භාග්‍යවතුන් වහන්සේ) :
සද්‌ධීධ විත්‌තං පුරිස්‌ස සෙට්‌ඨං ධම්මෝ සුචිණ්‌ණෝ සුඛමාවහාති
සච්‌චං හවේ සාදුතරං රසානං පඤ්‌ඤාජීවිං ජීවිතමාහු සෙට්‌ඨන්‌ති
“මෙලොව මනුෂ්‍යයාට තියෙන ශ්‍රේෂ්ඨ ධනය ශ්‍රද්ධාවයි. ධර්මය හොඳින් පුරුදු කළොත් තමයි සැප ලබන්න පුළුවන් වෙන්නෙ. රසවත් දේ අතරින් වඩාත්ම රසවත් දේ සත්‍යයයි. ප්‍රඥාවෙන් ගත කරන ජීවිතය තමයි ශ්‍රේෂ්ඨ ජීවිතය වන්නෙ.”
(ආළවකෝ);
(ආළවක යක්‍ෂයා) :
කථං සු තරති ඕඝං කථං සු තරති අණ්‌ණවං
කථං සු දුක්‌ඛං අච්‌චේති කථං සු පරිසුජ්‌ඣතීති
“සසර සැඩ පහරින් එතෙර වෙන්නෙ කොහොමද? සසර සයුරෙන් එතෙර වෙන්නෙ කොහොමද? සසර දුක ඉක්මවා යන්නෙ කොහොමද? පාරිශුද්ධත්වයට පත්වෙන්නෙ කොහොමද?”
(භගවා);
(භාග්‍යවතුන් වහන්සේ) :
සද්‌ධාය තරති ඕඝං අප්‌පමාදේන අණ්‌ණවං
විරියේන දුක්‌ඛං අච්‌චේති පඤ්‌ඤාය පරිසුජ්‌ඣතීති
“ශ්‍රද්ධාවෙන් තමයි සසර සැඩ පහරින් එතෙර වෙන්නෙ. සසර සයුරෙන් එතෙර වෙන්නෙ අප්‍රමාදයෙන්. වීරියෙන්මයි සසර දුක ඉක්මවා යන්න තියෙන්නෙ. ප්‍රඥාවෙනුයි පාරිශුද්ධත්වය ලැබෙන්නෙ.”
(ආළවකෝ);
(ආළවක යක්‍ෂයා) :
කථං සු ලභතේ පඤ්‌ඤං කථං සු වින්‌දතේ ධනං
කථංසු කිත්‌තිං පප්‌පෝති කථං මිත්‌තානි ගන්‌ථති
අස්‌මා ලෝකා පරං ලෝකං කථං පෙච්‌ච න සෝචතීති?
“ප්‍රඥාව ලබාගන්නෙ කොහොමද? ධනය හම්බ කරගන්නෙ කොහොමද? කීර්තියට පත්වෙන්නෙ කොහොමද? යාළුවන් ඇති කරගන්නෙ කොහොමද? මෙලොවින් පරලොවට ගිහින් ශෝක නොකර ඉන්නෙ කොහොමද?”
(භගවා);
(භාග්‍යවතුන් වහන්සේ) :
සද්‌දහානෝ අරහතං ධම්‌මං නිබ්‌බානපත්‌තියා
සුස්‌සූසා ලභතේ පඤ්‌ඤං අප්පමත්තෝ විචක්‌ඛණෝ
“ඒ අමා නිවනට පමුණුවන රහතුන් පවසන ධර්මය ගැන ශ්‍රද්ධාව ඇති කරගන්න ඕන. ඒ ධර්මය ආශාවෙන් අහන්න ඕන. ඒ ධර්මය අප්‍රමාදීව නුවණින් විමසන කොට ප්‍රඥාව ලැබෙනවා.
පතිරූපකාරී ධුරවා උට්‌ඨාතා වින්‌දතේ ධනං
සච්‌චේන කිත්‌තිං පප්‌පෝති දදං මිත්‌තානි ගන්‌ථති
වගකීම් ඉසිලිය හැකිව වීර්යයෙන්, ධෛර්යයෙන් කටයුතු කරන කොට ධනය හම්බ කරන්න පුළුවන්. සත්‍යවාදීව කටයුතු කිරීමෙන් කීර්තියට පත් වෙනවා. දන් දෙන කෙනා යාළුවන් ඇති කරගන්නවා.
යස්‌සේතේ චතුරෝ ධම්‌මා සද්‌ධස්‌ස ඝරමේසිනෝ
සච්‌චං ධම්මෝ ධිති චාගෝ ස වේ පෙච්‌ච න සෝචති.
අස්මා ලෝකා පරං ලෝකං ඒවං පෙච්ච න සෝචතීති
සත්‍යය, ධර්මය, උත්සාහය, ත්‍යාගය යන කරුණු හතර ශ්‍රද්ධාවන්ත ගිහි කෙනෙක් ළඟ තියෙනවා නම් ඇත්තෙන්ම ඔහු පරලොව ශෝක කරන්නෙ නෑ. ඔන්න ඔය විදිහටයි මෙලොවින් පරලොව ගිහින් ශෝක නොකර ඉන්නෙ.
ඉං‌ඝ අඤ්‌ඤේපි පුච්‌ඡස්‌සු පුථූ සමණබ්‍රාහ්‌මණේ
යදි සච්‌චා දම්‌මා චාගා ඛන්‌ත්‍යා භිය්‍යෝධ විජ්‌ජතීති
සත්‍යයටත්, ඉන්ද්‍රිය දමනයටත්, ත්‍යාගයටත්, ඉවසීමටත් වඩා වටිනා දෙයක් ලෝකෙ තියෙනවාද, කියල ඕන නම් අනික් බොහෝ ශ්‍රමණ බ්‍රාහ්මණයන් ගෙනුත් ගිහින් අහන්න.”
(ආළවකෝ)
(ආළවක යක්‍ෂයා) :
කථං නු දානි පුච්‌ඡෙය්‍යං පුථූ සමණබ්‍රාහ්‌මණේ
සෝහං අජ්‌ජ පජානාමි යෝ අත්ථෝ සම්‌පරායිකෝ
“අනේ, මං දැන් අනික් බොහෝ ශ්‍රමණ බ්‍රාහ්මණයන් ළඟට ගිහින් මොනවට අහන්නද? පරලොව ජීවිතයට යම් යහපතක් වෙනවා නම්, මං අද ඒක දැනගත්තා නෙව.
අත්‌ථාය වත මේ බුද්ධෝ වාසායාළවිමාගමා
සෝහං අජ්‌ජ පජානාමි යත්‌ථ දින්‌නං මහප්‌ඵලං
ඇත්ත වශයෙන්ම මට යහපත සලසන්නමයි බුදුරජාණන් වහන්සේ අළව් නුවරට වැඩම කළේ. යම්කිසි කෙනෙකුට දෙන දේ මහත් ඵල ආනිසංස ලබාදෙනවා නම් මං අද ඒ ගැන දැනගත්තා.
සෝ අහං විචරිස්‌සාමි ගාමා ගාමං පුරා පුරං
නමස්‌සමානෝ සම්‌බුද්‌ධං ධම්‌මස්‌ස ච සුධම්‌මතන්‌ති
ඒ මම් බුදුරජාණන් වහන්සේටත්, ශ්‍රී සද්ධර්මයටත් මහ සඟරුවනටත් වන්දනා කරමින් ගමින් ගමට, නගරෙන් නගරෙට ගුණ කිය කියා යනවා.”
සාදු! සාදු!! සාදු!!!
ඉන්දක වග්ගෝ පඨමෝ.
පළමු ඉන්දක වර්ගය අවසන් විය.
තත්‍රැද්දානං -
ඉන්‌දකෝ සක්‌ක සූචි ච මණිභද්‌දෝ ච සානු ච
පියංකර පුනබ්‌බසු සුදත්‌තෝ ච ද්‌වේ සුක්‌කා චීරා ආළවකේන ද්‌වාදසාති.

යක්‌ඛසංයුත්‌තං සමත්‌තං.
යක්ඛ සංයුත්තය අවසන් විය.
