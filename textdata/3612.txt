සංයුත්ත නිකාය
ඛන්ධක වග්ගෝ
1.3.1.4. පරිඤ්ඤෙය්‍ය සුත්තං
1.3.1.4. පිරිසිඳ දත යුතු දේ ගැන වදාළ දෙසුම
106. සාවත්ථියං....
106. සැවැත් නුවර දී .......................
පරිඤ්‌ඤෙය්‍යේ ච භික්ඛවේ, ධම්‌මේ දේසිස්සාමි පරිඤ්‌ඤඤ්‌ච පරිඤ්‌ඤාතාවිඤ්‌ච පුග්‌ගලං. තං සුණාථ.
පින්වත් මහණෙනි, ඔබට පිරිසිඳ දත යුතු දේ ගැනත්, පිරිසිඳ දැනගැනීම ගැනත්, පිරිසිඳ දැනගත් පුද්ගලයා ගැනත් දේශනා කරන්නම්. එයට හොඳින් සවන් දෙන්න.
කතමේ ච භික්ඛවේ, පරිඤ්‌ඤෙය්‍යා ධම්‌මා? රූපං භික්ඛවේ, පරිඤ්‌ඤෙය්‍යෝ ධම්මෝ. වේදනා පරිඤ්‌ඤෙය්‍යෝ ධම්මෝ. සඤ්‌ඤා ....(පෙ).... සංඛාරා ....(පෙ).... විඤ්‌ඤාණං පරිඤ්‌ඤෙය්‍යෝ ධම්මෝ. ඉමේ වුච්‌චන්‌ති භික්ඛවේ, පරිඤ්‌ඤෙය්‍යා ධම්‌මා.
පින්වත් මහණෙනි, පිරිසිඳ දත යුතු දේ කියන්නේ මොනවාද?පින්වත් මහණෙනි, රූපය යනු පිරිසිඳ දත යුතු දෙයක්. විඳීම යනු පිරිසිඳ දත යුතු දෙයක්. සඤ්ඤාව .... (පෙ) .... සංස්කාර .... (පෙ) .... විඤ්ඤාණය යනු පිරිසිඳ දත යුතු දෙයක්. පින්වත් මහණෙනි, පිරිසිඳ දත යුතු දේ කියන්නේ මෙයටයි.
කතමා ච භික්ඛවේ, පරිඤ්‌ඤා? යෝ භික්ඛවේ රාගක්‌ඛයෝ, දෝසක්‌ඛයෝ, මෝහක්‌ඛයෝ. අයං වුච්‌චති භික්ඛවේ පරිඤ්‌ඤා.
පින්වත් මහණෙනි, පිරිසිඳ දැනගැනීම කියන්නේ මොකක්ද?පින්වත් මහණෙනි, රාගයේ යම් ක්ෂයවීමක් ඇද්ද, ද්වේෂයේ යම් ක්ෂය වීමක් ඇද්ද, මෝහයේ යම් ක්ෂය වීමක් ඇද්ද, පින්වත් මහණෙනි, පිරිසිඳ දැනගැනීම කියන්නේ මෙයටයි.
කතමෝ ච භික්ඛවේ, පරිඤ්‌ඤාතාවී පුග්ගලෝ? අරහාතිස්‌ස වචනීයං. යෝ යං ආයස්‌මා ඒවංනාමෝ ඒවංගොත්‌තෝ. අයං වුච්‌චති භික්ඛවේ, පරිඤ්‌ඤාතාවී පුග්ගලෝති.
පින්වත් මහණෙනි, පිරිසිඳ දැනගත් පුද්ගලයා කියන්නේ කවුද?රහතන් වහන්සේ කියලයි එයට කිව යුත්තේ. මෙබඳු නම් ඇති, මෙබඳු ගෝත්‍ර ඇති යම් මේ ආයුෂ්මතුන් වහන්සේ නමක් ඇද්ද, පින්වත් මහණෙනි, පිරිසිඳ දැනගත් පුද්ගලයා කියන්නේ මොහුටයි.
සාදු! සාදු!! සාදු!!!
පරිඤ්ඤෙය්‍ය සූත්‍රය නිමා විය.
