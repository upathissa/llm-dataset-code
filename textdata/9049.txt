අංගුත්තර නිකාය
චතුක්ක නිපාතෝ
4.4.5.9. තණ්හාජාලිනී සුත්තං
4.4.5.9. තෘෂ්ණා දැල ගැන වදාළ දෙසුම
තණ්හං වෝ භික්ඛවේ දේසිස්සාමි ජාලිනිං සරිතං විසටං විසත්තිකං, යාය අයං ලෝකෝ උද්ධස්තෝ පරියෝනද්ධෝ තන්තාකුලකජාතෝ ගුලාගුණ්ඨිකජාතෝ මුඤ්ජබබ්බජභූතෝ අපායං දුග්ගතිං විනිපාතං සංසාරං නාතිවත්තති. තං සුණාථ, සාධුකං මනසි කරෝථ. භාසිස්සාමී’ති. ඒවං භන්තේති ඛෝ තේ භික්ඛූ භගවතෝ පච්චස්සෝසුං. භගවා ඒතදවෝච :
මහණෙනි, ඔබට හාත්පස විහිදී ගිය, පැතිරී ගිය, ඇලී ගිය තෘෂ්ණා දැල ගැන දෙසන්නෙමි. මේ ලෝක සත්වයා ඒ තෘෂ්ණා දැලෙන් පැටලී ගොස්, වෙලී ගොස්, අවුල් වී ගිය නූල් බඳු වූයේ, කැඳ දමා අවුලට පත් වූ නූල් බඳු වූයේ, අවුල් වී ගිය මුදු තණ බබුස් තණ බඳු වූයේ අපාය දුර්ගති විනිපාතයෙන් යුතු මේ බිහිසුණු සසරින් ඉක්ම යා ගත නොහැකි ව එහි ගැලී සිටියි. එය අසව්. මැනැවින් මෙනෙහි කරව්. කියන්නෙමි.” “එසේය ස්වාමීනී”යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
කතමා ච සා භික්ඛවේ තණ්හා ජාලිනී සරිතා විසටා විසත්තිකා, යාය අයං ලෝකෝ උද්ධස්තෝ පරියෝනද්ධෝ තන්තාකුලකජාතෝ ගුලාගුණ්ඨිකජාතෝ මුඤ්ජබබ්බජභූතෝ අපායං දුග්ගතිං විනිපාතං සංසාරං නාතිවත්තති ?
මහණෙනි, මේ ලෝක සත්වයා හාත්පස විහිදී ගිය, පැතිරී ගිය, ඇලී ගිය තෘෂ්ණා දැල නිසාවෙන් එහි ම පැටලී ගොස්, වෙලී ගොස්, අවුල් වී ගිය නූල් බඳු වූයේ, කැඳ දමා අවුලට පත් වූ නූල් බඳු වූයේ, අවුල් වී ගිය මුදු තණ බබුස් තණ බඳු වූයේ අපාය දුර්ගති විනිපාතයෙන් යුතු මේ බිහිසුණු සසරින් ඉක්ම යා ගත නොහැකි ව එහි ගැලී සිටින්නේ කෙසේ ද?
අට්ඨාරස ඛෝ පනිමානි භික්ඛවේ තණ්හාවිචරිතානි අජ්ඣත්තිකස්ස උපාදාය, අට්ඨාරසතණ්හාවිචරිතානි බාහිරස්ස උපාදාය.
මහණෙනි, තමාට ග්‍රහණය වූ තෘෂ්ණා හැසිරීම් දහ අටකි. බාහිරට ග්‍රහණය වූ තෘෂ්ණා හැසිරීම් දහ අටකි.
කතමානි අට්ඨාරස තණ්හාවිචරිතානි අජ්ඣත්තිකස්ස උපාදාය? අස්මීති භික්ඛවේසති ඉත්ථස්මීති හෝති, ඒවමස්මිති හෝති, අඤ්ඤථස්මීති හෝති, අසස්මීති හෝති, සතස්මීති හෝති, සන්ති හෝති, ඉත්ථං සන්ති හෝති, ඒවං සන්ති හෝති, අඤ්ඤථා සන්ති හෝති, අපිහ සන්ති හෝති, අපි ඉත්ථං සන්ති හෝති, අපි ඒවං සන්ති හෝති, අපි අඤ්ඤථා සන්ති හෝති, භවිස්සන්ති හෝති, ඉත්ථං භවිස්සන්ති හෝති, ඒවං භවිස්සන්ති හෝති, අඤ්ඤථා භවිස්සන්ති හෝති. ඉමානි අට්ඨාරස තණ්හාවිචරිතානි අජ්ඣත්තිකස්ස උපාදාය.
මහණෙනි, තමාට ග්‍රහණය වූ තෘෂ්ණා හැසිරීම් දහ අට මොනවා ද? මහණෙනි, ‘මම වෙමි’ යි හැඟීම ඇති කල්හී ‘මම මෙබඳු ආකාර වෙමි’ යි හැඟීම ඇතිවෙයි. ‘මෙසේ වෙමි’ යි හැඟීම ඇතිවෙයි. ‘අන් අයුරු වෙමි’ යි හැඟීම ඇතිවෙයි. ‘නොනැසෙන ස්වභාව ඇත්තෙමි’යි හැඟීම ඇතිවෙයි. ‘නැසෙන ස්වභාව ඇත්තෙමි’යි හැඟීම ඇතිවෙයි. ‘මම කියා කෙනෙක් සිටින්නෙම් දැ’යි හැඟීම ඇතිවෙයි. ‘මෙබඳු අයුරින් සිටින්නෙම් දැ’යි හැඟීම ඇතිවෙයි. ‘මෙසේ සිටින්නෙම් දැ’යි හැඟීම ඇතිවෙයි. ‘අන් අයුරකින් සිටින්නෙම් දැ’යි හැඟීම ඇතිවෙයි. ‘මම යන්නෙක් සිටිය හැකි වෙම් දැ’යි හැඟීම ඇතිවෙයි. ‘මෙබඳු ආකාරයෙන් සිටිය හැකි වෙම් දැ’යි හැඟීම ඇතිවෙයි. ‘මෙසේ සිටිය හැකි වෙම් දැ’යි හැඟීම ඇතිවෙයි. ‘අන් අයුරකින් සිටිය හැකි වෙම් දැ’යි හැඟීම ඇතිවෙයි. ‘අනාගතයේ මම වන්නෙමි දැ’යි හැඟීම ඇතිවෙයි. ‘මෙබඳු ආකාර වන්නෙම් දැ’යි හැඟීම ඇතිවෙයි. ‘මෙසේ වන්නෙම් දැ’යි හැඟීම ඇතිවෙයි. ‘අන් අයුරකින් වන්නෙම් දැ’යි හැඟීම ඇතිවෙයි. මහණෙනි, තමාට ග්‍රහණය වූ තෘෂ්ණා හැසිරීම් දහ අට මේවා ය.
කතමානි අට්ඨාරස තණ්හාවිචරිතානි බාහිරස්ස උපාදාය? ඉමිනා අස්මීති භික්ඛවේ සති ඉමිනා ඉත්ථස්මීති හෝති, ඉමිනා ඒවස්මීති හෝති, ඉමිනා අඤ්ඤථස්මීති හෝති, ඉමිනා අසස්මීති හෝති, ඉමිනා සතස්මීති හෝති, ඉමිනා සන්ති හෝති, ඉමිනා ඉත්ථං සන්ති හෝති, ඉමිනා ඒවං සන්ති හෝති, ඉමිනා අඤ්ඤථා සන්ති හෝති, ඉමිනා අපිහං සන්ති හෝති, ඉමිනා අපි ඉත්ථං සන්ති හෝති, ඉමිනා අපි ඒවං සන්ති හෝති, ඉමිනා අපි අඤ්ඤථා සන්ති හෝති, ඉමිනා භවිස්සන්ති හෝති, ඉමිනා ඉත්ථං භවිස්සන්ති හෝති, ඉමිනා ඒවං භවිස්සන්ති හෝති, ඉමිනා අඤ්ඤථා භවිස්සන්ති හෝති. ඉමානි අට්ඨාරස තණ්හාවිචරිතානි බාහිරස්ස උපාදාය.
මහණෙනි, බාහිරට ග්‍රහණය වූ තෘෂ්ණා හැසිරීම් දහ අට මොනවා ද? මහණෙනි, ‘මේ රූපාදියෙන් මම වෙමි’ යි හැඟීම ඇති කල්හී ‘මේ රූපාදියෙන් මම මෙබඳු ආකාර වෙමි’ යි හැඟීම ඇතිවෙයි. ‘මේ රූපාදියෙන් මෙසේ වෙමි’ යි හැඟීම ඇතිවෙයි. ‘මේ රූපාදියෙන් අන් අයුරු වෙමි’ යි හැඟීම ඇතිවෙයි. ‘මේ රූපාදියෙන් නොනැසෙන ස්වභාව ඇත්තෙමි’යි හැඟීම ඇතිවෙයි. ‘මේ රූපාදියෙන් නැසෙන ස්වභාව ඇත්තෙමි’යි හැඟීම ඇතිවෙයි. ‘මේ රූපාදියෙන් මම කියා කෙනෙක් සිටින්නෙම් දැ’යි හැඟීම ඇතිවෙයි. ‘මේ රූපාදියෙන් මෙබඳු අයුරින් සිටින්නෙම් දැ’යි හැඟීම ඇතිවෙයි. ‘මේ රූපාදියෙන් මෙසේ සිටින්නෙම් දැ’යි හැඟීම ඇතිවෙයි. ‘මේ රූපාදියෙන් අන් අයුරකින් සිටින්නෙම් දැ’යි හැඟීම ඇතිවෙයි. ‘මේ රූපාදියෙන් මම යන්නෙක් සිටිය හැකි වෙම් දැ’යි හැඟීම ඇතිවෙයි. ‘මේ රූපාදියෙන් මෙබඳු ආකාරයෙන් සිටිය හැකි වෙම් දැ’යි හැඟීම ඇතිවෙයි. ‘මේ රූපාදියෙන් මෙසේ සිටිය හැකි වෙම් දැ’යි හැඟීම ඇතිවෙයි. ‘මේ රූපාදියෙන් අන් අයුරකින් සිටිය හැකි වෙම් දැ’යි හැඟීම ඇතිවෙයි. ‘මේ රූපාදියෙන් අනාගතයේ මම වන්නෙමි දැ’යි හැඟීම ඇතිවෙයි. ‘මේ රූපාදියෙන් මෙබඳු ආකාර වන්නෙම් දැ’යි හැඟීම ඇතිවෙයි. ‘මේ රූපාදියෙන් මෙසේ වන්නෙම් දැ’යි හැඟීම ඇතිවෙයි. ‘මේ රූපාදියෙන් අන් අයුරකින් වන්නෙම් දැ’යි හැඟීම ඇතිවෙයි. මහණෙනි, බාහිරට ග්‍රහණය වූ තෘෂ්ණා හැසිරීම් දහ අට මේවා ය.
ඉති අට්ඨාරස තණ්හාවිචරිතානි අජ්ඣත්තිකස්ස උපාදාය, අට්ඨාරස තණ්හාවිචරිතානි බාහිරස්ස උපාදාය. ඉමානි වුච්චන්ති භික්ඛවේ ඡත්තිංස තණ්හාවිචරිතානි. ඉති ඒවරූපානි අතීතානි ඡත්තිංස තණ්හාවිචරිතානි, අනාගතානි ඡත්තිංස තණ්හාවිචරිතානි, පච්චුප්පන්නානි ඡත්තිංස තණ්හාවිචරිතානි. අට්ඨ ච තණ්හාවිචරිතානි සතං හෝති.
මෙසේ තමාට ග්‍රහණය වූ තෘෂ්ණා හැසිරීම් දහඅටකි. බාහිරට ග්‍රහණය වූ තෘෂ්ණා හැසිරීම් දහඅටකි. මහණෙනි, මේවා තිස් හයක් වූ තෘෂ්ණා හැසිරීම් යැයි කියනු ලැබේ. මෙසේ මෙබඳු වූ අතීතයට ගිය තෘෂ්ණා හැසිරීම් තිස් හයකි. අනාගතයේ හටගන්නා වූ තෘෂ්ණා හැසිරීම් තිස් හයකි. වර්තමානයේ තෘෂ්ණා හැසිරීම් තිස් හයකි. මෙසේ තෘෂ්ණා හැසිරීම් එකසිය අටක් වෙයි.
අයං ඛෝ සා භික්ඛවේ තණ්හාජාලිනී සරිතා විසටා විසත්තිකා, යාය අයං ලෝකෝ උද්ධස්තෝ පරියෝනද්ධෝ තන්තාකුලකජාතෝ ගුලාගුණ්ඨිකජාතෝ මුඤ්ජබබ්බජභූතෝ අපායං දුග්ගතිං විනිපාතං සංසාරං නාතිවත්තතීති.
මහණෙනි, මේ ලෝක සත්වයා හාත්පස විහිදී ගිය, පැතිරී ගිය, ඇලී ගිය තෘෂ්ණා දැල නිසාවෙන් එහි ම පැටලී ගොස්, වෙලී ගොස්, අවුල් වී ගිය නූල් බඳු වූයේ, කැඳ දමා අවුලට පත් වූ නූල් බඳු වූයේ, අවුල් වී ගිය මුදු තණ බබුස් තණ බඳු වූයේ අපාය දුර්ගති විනිපාතයෙන් යුතු මේ බිහිසුණු සසරින් ඉක්ම යා ගත නොහැකි ව එහි ගැලී සිටින තෘෂ්ණා දැල මෙය යි.
සාදු! සාදු!! සාදු!!!
තණ්හා ජාලිනී සූත්‍රය නිමා විය.
