සංයුත්ත නිකාය
සගාථ වග්ගෝ
1.2.6. නිද්දාතන්දි සුත්තං
1.2.6. නින්දත්, කම්මැලිකමත් ගැන වදාළ දෙසුම
සාවත්ථියං...
සැවැත් නුවර ජේතවනාරාමයේදීය .........................
(දේවතා);
(දෙවියා) :
නිද්‌දා තන්‌දි විජම්‌භිකා අරතී භත්‌තසම්‌මදෝ
ඒතේන නප්‌පකාසති අරියමග්‌ගෝ ඉධ පාණිනන්‌ති
“නිදාගැනීම, කම්මැලිකම, ඇඟමැලි කැඩීම, බණ භාවනාවට නොඇලීම, බත්මතය යන මේ දේවල් නිසා මෙලොව සත්වයින්ට නිවන් මඟ ප්‍රකට වෙන්නෙ නෑ.”
(භගවා);
(භාග්‍යවතුන් වහන්සේ) :
නිද්‌දං තන්‌දිං විජම්‌භිකං අරතිං භත්‌තසම්‌මදං
විරියේන නං පණාමෙත්‌වා අරියමග්‌ගෝ විසුජ්‌ඣතීති
“නිදාගැනීමත්, කම්මැලිකමත්, ඇඟමැලි කැඩීමත්, බණ භාවනාවට නොඇලීමත්, බත්මතයත් කියන ඒ හැමදෙයක්ම වීරියෙන් දුරු කළාම, නිවන් මඟ ප්‍රකට වෙනවා.”
සාදු! සාදු!! සාදු!!!
