අංගුත්තර නිකාය
චතුක්ක නිපාතෝ
4.2.4.5. තමෝතම පරායන සුත්තං
4.2.4.5. අඳුරෙන් අඳුරට යන්නා ගැන වදාළ දෙසුම
චත්තාරෝ’මේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනා ලෝකයෙහි පැහැදිලි ව දකින්නට සිටිති. ඒ කවර සතර දෙනෙක් ද යත්;
තමෝතමපරායනෝ, තමෝජෝතිපරායනෝ, ජෝතිතමපරායනෝ, ජෝතිජෝතිපරායනෝ.
තමෝතම පරායන හෙවත් අඳුරෙන් අඳුරට යන්නා. තමෝජෝති පරායන හෙවත් අඳුරෙන් එළියට යන්නා. ජෝතිතමෝ පරායන හෙවත් එළියෙන් අඳුරට යන්නා. ජෝතිජෝති පරායන හෙවත් එළියෙන් එළියට යන්නා ය.
කථඤ්ච භික්ඛවේ පුග්ගලෝ තමෝ හෝති තමපරායනෝ? ඉධ භික්ඛවේ ඒකච්චෝ පුග්ගලෝ නීචේ කුලේ පච්චාජාතෝ හෝති චණ්ඩාලකුලේ වා වේණකුලේ වා නේසාදකුලේ වා රථකාරකුලේ වා පුක්කුසකුලේ වා දළිද්දේ අප්පන්නපානභෝජනේ කසිරවුත්තිකේ යත්ථ කසිරේන ඝාසච්ඡාදෝ ලබ්භති. සෝ ච හෝති දුබ්බණ්ණෝ දුද්දසිකෝ ඕකෝටිමකෝ බව්හාබාධෝ කාණෝ වා කුණී වා ඛඤ්ජෝ වා පක්ඛහතෝ වා, න ලාභී අන්නස්ස පානස්ස වත්ථස්ස යානස්ස මාලාගන්ධවිලේපනස්ස සෙය්‍යාවසථපදීපෙය්‍යස්ස. සෝ කායේන දුච්චරිතං චරති, වාචාය දුච්චරිතං චරති, මනසා දුච්චරිතං චරති. සෝ කායේන දුච්චරිතං චරිත්වා වාචාය දුච්චරිතං චරිත්වා මනසා දුච්චරිතං චරිත්වා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. ඒවං ඛෝ භික්ඛවේ පුග්ගලෝ තමෝ හෝති තමපරායණෝ.
1. මහණෙනි, පුද්ගලයෙක් අඳුරෙන් අඳුරට යන්නේ කෙසේ ද? මහණෙනි, මෙහිලා ඇතැම් පුද්ගලයෙක් නීච කුලයෙහි උපන්නේ වෙයි. සැඩොල් කුලයේ හෝ කුළුපොතු කුලයේ හෝ වැදි කුලයේ හෝ රථකාර කුලයේ හෝ පුක්කුස කුලයේ හෝ උපන්නේ වෙයි. ඉතා දිළිඳු වූයේ වෙයි. අල්ප වූ ආහාරපාන ඇත්තේ වෙයි. දුක සේ දිවි ගෙවන්නේ වෙයි. ඉතා දුක සේ ආහාර වස්ත්‍ර ආදිය ලබයි. එමෙන් ම ඔහු අවලස්සන වෙයි. දුටුවන් අපහදින්නේ වෙයි. මිටි වූයේ වෙයි. බොහෝ ලෙඩ දුක් ඇත්තේ වෙයි. එකැස් ඇත්තේ වෙයි. වකුටු අත් පා ඇත්තේ වෙයි. කොර වූයේ හෝ වෙයි. පිළු හෝ වෙයි. ආහාර පාන වස්ත්‍ර යාන මල් සුවඳ විලවුන් සයනාසන නිවාස පහන් ආදී ගෘහෝපකරණ නැත්තේ වෙයි. ඒ තැනැත්තා කයින් දුසිරිතෙහි හැසිරෙයි. වචනයෙන් දුසිරිතෙහි හැසිරෙයි. මනසින් දුසිරිතෙහි හැසිරෙයි. කයින් දුසිරිතෙහි හැසිර, වචනයෙන් දුසිරිතෙහි හැසිර, මනසින් දුසිරිතෙහි හැසිර, කය බිඳී මරණින් මතු අපාය දුර්ගති විනිපාත නම් වූ නිරයෙහි උපදියි. මහණෙනි, පුද්ගලයෙක් අඳුරෙන් අඳුරට යන්නේ ඔය අයුරිනි.
කථඤ්ච භික්ඛවේ පුග්ගලෝ තමෝ හෝති ජෝතිපරායනෝ? ඉධ භික්ඛවේ ඒකච්චෝ පුග්ගලෝ නීචේ කුලේ පච්චාජාතෝ හෝති චණ්ඩාලකුලේ වා වේණකුලේ වා නේසාදකුලේ වා රථකාරකුලේ වා පුක්කුසකුලේ වා දළිද්දේ අප්පන්නපානභෝජනේ කසිරවුත්තිකේ යත්ථ කසිරේන ඝාසච්ඡාදෝ ලබ්භති. සෝ ච හෝති දුබ්බණ්ණෝ දුද්දසිකෝ ඕකෝටිමකෝ බව්හාබාධෝ කාණෝ වා කුණී වා ඛඤ්ජෝ වා පක්ඛහතෝ වා න ලාභී අන්නස්ස පානස්ස වත්ථස්ස යානස්ස මාලාගන්ධවිලේපනස්ස සෙය්‍යාවසථපදීපෙය්‍යස්ස. සෝ කායේන සුචරිතං චරති, වාචාය සුචරිතං චරති, මනසා සුචරිතං චරති. සෝ කායේන සුචරිතං චරිත්වා වාචාය සුචරිතං චරිත්වා මනසා සුචරිතං චරිත්වා කායස්ස භේදා පරම්මරණා සුගතිං සග්ගං ලෝකං උපපජ්ජති. ඒවං ඛෝ භික්ඛවේ පුග්ගලෝ තමෝ හෝති ජෝතිපරායනෝ.
2. මහණෙනි, පුද්ගලයෙක් අඳුරෙන් එළියට යන්නේ කෙසේ ද? මහණෙනි, මෙහිලා ඇතැම් පුද්ගලයෙක් නීච කුලයෙහි උපන්නේ වෙයි. සැඩොල් කුලයේ හෝ කුළුපොතු කුලයේ හෝ වැදි කුලයේ හෝ රථකාර කුලයේ හෝ පුක්කුස කුලයේ හෝ උපන්නේ වෙයි. ඉතා දිළිඳු වූයේ වෙයි. අල්ප වූ ආහාරපාන ඇත්තේ වෙයි. දුක සේ දිවි ගෙවන්නේ වෙයි. ඉතා දුක සේ ආහාර වස්ත්‍ර ආදිය ලබයි. එමෙන් ම ඔහු අවලස්සන වෙයි. දුටුවන් අපහදින්නේ වෙයි. මිටි වූයේ වෙයි. බොහෝ ලෙඩ දුක් ඇත්තේ වෙයි. එකැස් ඇත්තේ වෙයි. වකුටු අත් පා ඇත්තේ වෙයි. කොර වූයේ හෝ වෙයි. පිළු හෝ වෙයි. ආහාර පාන වස්ත්‍ර යාන මල් සුවඳ විලවුන් සයනාසන නිවාස පහන් ආදී ගෘහෝපකරණ නැත්තේ වෙයි. ඒ තැනැත්තා කයින් සුචරිතයෙහි හැසිරෙයි. වචනයෙන් සුචරිතයෙහි හැසිරෙයි. මනසින් සුචරිතයෙහි හැසිරෙයි. කයින් සුචරිතයෙහි හැසිර, වචනයෙන් සුචරිතයෙහි හැසිර, මනසින් සුචරිතයෙහි හැසිර, කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදියි. මහණෙනි, පුද්ගලයෙක් අඳුරෙන් එළියට යන්නේ ඔය අයුරිනි.
කථඤ්ච භික්ඛවේ පුග්ගලෝ ජෝති හෝති තමපරායනෝ? ඉධ භික්ඛවේ ඒකච්චෝ පුග්ගලෝ උච්චේ කුලේ පච්චාජාතෝ හෝති ඛත්තියමහාසාලකුලේ වා බ්‍රාහ්මණමහාසාලකුලේ වා ගහපතිමහාසාලකුලේ වා අඩ්ඪේ මහද්ධනේ මහාභෝගේ පහූතජාතරූපරජතේ පහූතවිත්තූපකරණේ පහූතධනධඤ්ඤේ. සෝ ච හෝති අභිරූපෝ දස්සනීයෝ පාසාදිකෝ පරමාය වණ්ණපොක්ඛරතාය සමන්නාගතෝ. ලාභී අන්නස්ස පානස්ස වත්ථස්ස යානස්ස මාලාගන්ධවිලේපනස්ස සෙය්‍යාවසථපදීපෙය්‍යස්ස. සෝ කායේන දුච්චරිතං චරති, වාචාය දුච්චරිතං චරති, මනසා දුච්චරිතං චරති. සෝ කායේන දුච්චරිතං චරිත්වා, වාචාය දුච්චරිතං චරිත්වා, මනසා දුච්චරිතං චරිත්වා, කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. ඒවං ඛෝ භික්ඛවේ පුග්ගලෝ ජෝති හෝති තමපරායනෝ:
3. මහණෙනි, පුද්ගලයෙක් එළියෙන් අඳුරට යන්නේ කෙසේ ද? මහණෙනි, මෙහිලා ඇතැම් පුද්ගලයෙක් උසස් කුලයෙහි උපන්නේ වෙයි. ක්ෂත්‍රිය මහාසාර කුලයෙහි හෝ බ්‍රාහ්මණ මහාසාර කුලයෙහි හෝ ගෘහපති මහාසාර කුලයෙහි හෝ උපන්නේ වෙයි. ආඪ්‍ය වූයේ මහත් ධනය ඇත්තේ මහත් භෝග ඇත්තේ වෙයි. බොහෝ රන් රිදී ඇති, බොහෝ වස්තූපකරණ ඇත්තේ වෙයි. හේ අභිරූප සම්පන්න වෙයි. ඉතා ලස්සන වෙයි. දුටුවන් පහදින්නේ වෙයි. උතුම් වර්ණ සෞන්දර්යයෙන් යුක්ත වූයේ වෙයි. ආහාර පාන වස්ත්‍ර යාන වාහන මල් සුවඳ විලවුන් ගෙවල් දොරවල් පහන් ගෘහෝපකරණ ලබන සුළු වෙයි. ඒ තැනැත්තා කයින් දුසිරිතෙහි හැසිරෙයි. වචනයෙන් දුසිරිතෙහි හැසිරෙයි. මනසින් දුසිරිතෙහි හැසිරෙයි. කයින් දුසිරිතෙහි හැසිර, වචනයෙන් දුසිරිතෙහි හැසිර, මනසින් දුසිරිතෙහි හැසිර, කය බිඳී මරණින් මතු අපාය දුර්ගති විනිපාත නම් වූ නිරයෙහි උපදියි. මහණෙනි, පුද්ගලයෙක් එළියෙන් අඳුරට යන්නේ ඔය අයුරිනි.
කථඤ්ච භික්ඛවේ පුග්ගලෝ ජෝති හෝති ජෝතිපරායනෝ? ඉධ භික්ඛවේ ඒකච්චෝ පුග්ගලෝ උච්චේ කුලේ පච්චාජාතෝ හෝති ඛත්තියමහාසාලකුලේ වා බ්‍රාහ්මණමහාසාලකුලේ වා ගහපතිමහාසාලකුලේ වා අඩ්ඪේ මහද්ධනේ මහාභෝගේ පහූතජාතරූපරජතේ පහූතවිත්තූපකරණේ පහූතධනධඤ්ඤේ. සෝ ච හෝති අභිරූපෝ දස්සනීයෝ පාසාදිකෝ පරමාය වණ්ණපොක්ඛරතාය සමන්නාගතෝ, ලාභී අන්නස්ස පානස්ස වත්ථස්ස යානස්ස මාලාගන්ධවිලේපනස්ස සෙය්‍යාවසථපදීපෙය්‍යස්ස. සෝ කායේන සුචරිතං චරති, වාචාය සුචරිතං චරති, මනසා සුචරිතං චරති. සෝ කායේන සුචරිතං චරිත්වා වාචාය සුචරිතං චරිත්වා මනසා සුචරිතං චරිත්වා කායස්ස භේදා පරම්මරණා සුගතිං සග්ගං ලෝකං උපපජ්ජති. ඒවං ඛෝ භික්ඛවේ පුග්ගලෝ ජෝති හෝති ජෝතිපරායනෝ.
4. මහණෙනි, පුද්ගලයෙක් එළියෙන් එළියට යන්නේ කෙසේ ද? මහණෙනි, මෙහිලා ඇතැම් පුද්ගලයෙක් උසස් කුලයෙහි උපන්නේ වෙයි. ක්ෂත්‍රිය මහාසාර කුලයෙහි හෝ බ්‍රාහ්මණ මහාසාර කුලයෙහි හෝ ගෘහපති මහාසාර කුලයෙහි හෝ උපන්නේ වෙයි. ආඪ්‍ය වූයේ මහත් ධනය ඇත්තේ මහත් භෝග ඇත්තේ වෙයි. බොහෝ රන් රිදී ඇති, බොහෝ වස්තූපකරණ ඇත්තේ වෙයි. හේ අභිරූප සම්පන්න වෙයි. ඉතා ලස්සන වෙයි. දුටුවන් පහදින්නේ වෙයි. උතුම් වර්ණ සෞන්දර්යයෙන් යුක්ත වූයේ වෙයි. ආහාර පාන වස්ත්‍ර යාන වාහන මල් සුවඳ විලවුන් ගෙවල් දොරවල් පහන් ගෘහෝපකරණ ලබන සුළු වෙයි. ඒ තැනැත්තා කයින් සුචරිතයෙහි හැසිරෙයි. වචනයෙන් සුචරිතයෙහි හැසිරෙයි. මනසින් සුචරිතයෙහි හැසිරෙයි. කයින් සුචරිතයෙහි හැසිර, වචනයෙන් සුචරිතයෙහි හැසිර, මනසින් සුචරිතයෙහි හැසිර, කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදියි. මහණෙනි, පුද්ගලයෙක් එළියෙන් එළියට යන්නේ ඔය අයුරිනි.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ සතර පුද්ගලයෝ ලෝකයෙහි විද්‍යමාන ව සිටිති.
සාදු! සාදු!! සාදු!!!
තමෝතම පරායන සූත්‍රය නිමා විය.
