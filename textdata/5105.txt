සංයුත්ත නිකාය
සළායතන වග්ගෝ
1.19.11. යවකලාපී සුත්තං
1.19.11. තිරිඟු කරල් මිටිය ගැන වදාළ දෙසුම
සෙය්‍යථාපි භික්ඛවේ යවකලාපී චාතුම්මහාපථේ නික්ඛිත්තා අස්ස. අථ ඡ පුරිසා ආගච්ඡෙය්‍යුං ව්‍යාභංගිහත්ථා. නේ තේ යවකලාපිං ඡහි ව්‍යාභංගීහි හනෙය්‍යුං. ඒවං හි සා භික්ඛවේ යවකලාපී සුහතා අස්ස ඡහි ව්‍යාභංගීහි හඤ්ඤමානා. අථ සත්තමෝ පුරිසෝ ආගච්ඡෙය්‍ය ව්‍යාභංගිහත්ථෝ. සෝ තං යවකලාපිං සත්තමාය ව්‍යාභංගියා හනෙය්‍ය. ඒවං හි සා භික්ඛවේ යවකලාපී සුහතතරා අස්ස සත්තමාය ව්‍යාභංගියා හඤ්ඤමානා.
පින්වත් මහණෙනි, ඒක මේ වගේ දෙයක්. හතරමං හන්දියක තිරිඟුකරල් මිටියක් දාලා තියෙනවා. ඉතින් පුරුෂයන් හය දෙනෙක් ලොකු පොලු අරගත් අතින් යුතුව ඔතැනට යනවා. ඔවුන් ඒ තිරිඟු මිටිය අර පොලු හයෙන් තලනවා. පින්වත් මහණෙනි, ඔය විදිහට ඒ තිරිඟු මිටිය අර පොලු හය නිසා ඇති පදමට තැලෙනවා. එතකොට තවත් ලොකු පොල්ලක් අතින් ගත් පුරුෂයෙක් හත්වෙනියා හැටියට එතැනට එනවා. ඔහු ඒ තිරිඟු මිටිය හත්වෙනි පොල්ලෙනුත් තලනවා. පින්වත් මහණෙනි, ඔය විදිහට ඒ තිරිඟු මිටිය හත්වෙනි පොල්ලෙනුත් තැලීම නිසා බරපතල විදිහට තැලිලා යනවා.
ඒවමේව ඛෝ භික්ඛවේ අස්සුතවා පුථුජ්ජනෝ චක්ඛුස්මිං හඤ්ඤති මනාපාමනාපේහි රූපේහි, සෝතස්මිං හඤ්ඤති මනාපාමනාපේහි සද්දේහි, ඝානස්මිං හඤ්ඤති මනාපාමනාපේහි ගන්ධේහි, ජිව්හාය හඤ්ඤති මනාපාමනාපේහි රසේහි, කායස්මිං හඤ්ඤති මනාපාමනාපේහි ඵොට්ඨබ්බේහි, මනස්මිං හඤ්ඤති මනාපාමනාපේහි ධම්මේහි.
පින්වත් මහණෙනි, ඔන්න ඔය වගේ ම යි. අශ්‍රැතවත් පෘතග්ජනයා කැමති අකමැති රූප කරණ කොටගෙන ඇස තුළින් පීඩා විඳිනවා. කැමති අකමැති ශබ්ද කරණ කොටගෙන කන තුළින් පීඩා විඳිනවා. කැමති අකමැති ගන්ධ කරණ කොටගෙන නාසය තුළින් පීඩා විඳිනවා. කැමති අකමැති රස කරණ කොටගෙන දිව තුළින් පීඩා විඳිනවා. කැමති අකමැති පහස කරණ කොටගෙන කය තුළින් පීඩා විඳිනවා. කැමති අකමැති අරමුණු කරණ කොටගෙන මනස තුළින් පීඩා විඳිනවා.
සචේ සෝ භික්ඛවේ අස්සුතවා පුථුජ්ජනෝ ආයතිං පුනබ්භවාය චේතේති ඒවං හි සෝ භික්ඛවේ මෝඝපුරිසෝ සුහතතරෝ හෝති, සෙය්‍යථාපි භික්ඛවේ සා යවකලාපී සත්තමාය ව්‍යාභංගියා හඤ්ඤමානා.
පින්වත් මහණෙනි, ඉදින් ඒ අශ්‍රැතවත් පෘතග්ජනයා කල්පනා කරන්නේ ආයෙ ආයේමත් උපතක් කරා යන්ටම නම්, පින්වත් මහණෙනි, මෙසේ ඒ හිස් පුද්ගලයා බලවත් විදිහට තැලිලා යනවා. පින්වත් මහණෙනි, ඒක හරියට අර තිරිඟු මිටිය හත්වෙනි පොල්ලෙනුත් තැලෙනවා වගෙයි.
භූතපුබ්බං භික්ඛවේ, දේවාසුරසංගාමෝ සමුපබ්බූළ්හෝ අහෝසි. අථ ඛෝ භික්ඛවේ වේපචිත්ති අසුරින්දෝ අසුරේ ආමන්තේසි: “සචේ මාරිසා, දේවාසුරසංගාමේ සමුපබ්බූළ්හේ, අසුරා ජිනෙය්‍යුං දේවා පරාජිනෙය්‍යුං, යේන නං සක්කං දේවානමින්දං කණ්ඨපඤ්චමේහි බන්ධනේහි බන්ධිත්වා මම සන්තිකේ ආනෙය්‍යාථ අසුරපුරන්ති”. සක්කෝපි ඛෝ භික්ඛවේ දේවානමින්දෝ දේවේ තාවතිංසේ ආමන්තේසි: “සචේ මාරිසා දේවාසුරසංගාමේ සමුපබ්බූළ්හේ දේවා ජිනෙය්‍යුං අසුරා පරාජිනෙය්‍යුං, යේන නං වේපචිත්තිං අසුරින්දං කණ්ඨපඤ්චමේහි බන්ධනේහි බන්ධිත්වා මම සන්තිකේ ආනෙය්‍යාථ සුධම්ම දේවසභන්ති”. තස්මිං ඛෝ පන භික්ඛවේ සංගාමේ දේවා ජිනිංසු අසුරා පරාජිනිංසු. අථ ඛෝ භික්ඛවේ දේවා තාවතිංසා වේපචිත්තිං අසුරින්දං කණ්ඨපඤ්චමේහි බන්ධනේහි බන්ධිත්වා සක්කස්ස දේවානමින්දස්ස සන්තිකේ ආනේසුං සුධම්මදේවසභං. තත්‍ර සුදං භික්ඛවේ, වේපචිත්ති අසුරින්දෝ කණ්ඨපඤ්චමේහි බන්ධනේහි බද්ධෝ හෝති. යදා ඛෝ භික්ඛවේ, වේපචිත්තිස්ස අසුරින්දස්ස ඒවං හෝති; “ධම්මිකා ඛෝ දේවා අධම්මිකා අසුරා, ඉධේවදානාහං5 දේවපුරං ගච්ඡාමී”ති. අථ කණ්ඨපඤ්චමේහි බන්ධනේහි මුත්තං අත්තානං සමනුපස්සති, දිබ්බේහි පඤ්චකාමගුණේහි සමප්පිතෝ සමංගීභූතෝ පරිචාරේති.
පින්වත් මහණෙනි, මෙය කළින් සිදු වූ දෙයක්. දෙවියනුත් අසුරයනුත් යුද්ධයකට සූදානම් වුණා. එතකොට පින්වත් මහණෙනි, වේපචිත්ති අසුරේන්ද්‍රයා අසුරයින් ඇමතුවා. “නිදුකාණෙනි, දෙවියන් හා අසුරයන් අතර යුද්ධයක් සිදු වෙන්ටයි යන්නේ. ඉදින් අසුරයෝ දිනනවා නම්, දෙවියෝ පරදිනවා නම්, එතකොට ශක්‍ර දේවේන්ද්‍රයාව ගෙල පස්වෙනි කොට ඇති බන්ධනයෙන් (අත් දෙක, පා දෙක, බෙල්ල යන පස් තැන) බැඳලා අසුර පුරයෙහි මා ළඟට අරගෙන වරෙල්ලා.” කියලා. පින්වත් මහණෙනි, සක් දෙවිඳුත් තව්තිසා වැසි දෙවියන් ඇමතුවා. “නිදුකාණෙනි, දෙවියන් හා අසුරයන් අතර යුද්ධයක් සිදු වෙන්ටයි යන්නේ. ඉදින් දෙවියෝ දිනනවා නම්, අසුරයෝ පරදිනවා නම් එතකොට වේපචිත්ති අසුරිඳුව ගෙල පස්වෙනි කොට ඇති බන්ධනයෙන් (අත් දෙක, පා දෙක, බෙල්ල යන පස් තැන) බැඳලා සුධර්මා දිව්‍ය සභාවෙහි මා ළඟට රැගෙන එනු මැනව.” කියලා. පින්වත් මහණෙනි, ඒ යුද්ධයේ දී දෙවියන් දින්නා. අසුරයන් පැරදුනා. එතකොට පින්වත් මහණෙනි, තව්තිසා වැසි දෙවිවරු වේපචිත්ති අසුරිඳුව ගෙල පස්වෙනි කොට බන්ධනයෙන් බැඳලා සුධර්මා දිව්‍ය සභාවෙහි සක් දෙවිඳුන්ගේ සමීපයට අරගෙන ආවා. එතකොට පින්වත් මහණෙනි, වේපචිත්ති අසුරිඳු ගෙල පස්වෙනි කොට බන්ධනයෙන් බැඳලයි ඉන්නේ. පින්වත් මහණෙනි යම් විටෙක වේපචිත්ති අසුරිඳුට මෙහෙම හිතෙනවා. “දෙවියෝ වනාහී ධාර්මිකයි. අසුරයෝ අධාර්මිකයි. මං දැන් මෙහිදීම දිව්‍ය පුරයට යනවා” කියලා. එතකොට ගෙල පස්වෙනි කොට බැඳුණු බන්ධනයෙන් නිදහස් වූ තමන්ව (වේපචිත්ති) දකින්නට ලැබෙනවා. දිව්‍යමය වූ පංච කාම ගුණයෙන් පිණා ගිහින්, ඉඳුරන් පිණවමින් ඉන්නවා.
යදා ච ඛෝ භික්ඛවේ වේපචිත්තිස්ස අසුරින්දස්ස ඒවං හෝති: ධම්මිකා ඛෝ අසුරා, අධම්මිකා දේවා, තත්ථේව දානාහං අසුරපුරං ගමිස්සාමීති, අථ කණ්ඨපඤ්චමේහි බන්ධනේහි බද්ධං අත්තානං සමනුපස්සති; දිබ්බේහි ච පඤ්චකාමගුණේහි පරිහායති. ඒවං සුඛුමං ඛෝ භික්ඛවේ වේපචිත්තිබන්ධනං. තතෝ සුඛුමතරං මාරබන්ධනං. මඤ්ඤමානෝ භික්ඛවේ, බද්ධෝ මාරස්ස, අමඤ්ඤමානෝ මුත්තෝ පාපිමතෝ.
පින්වත් මහණෙනි, යම් විටෙක වේපචිත්ති අසුරිඳුට මෙහෙම හිතෙනවා. “අසුරයෝ වනාහි ධාර්මිකයි, දෙවියෝ අධාර්මිකයි. මං දැන් එහිදී අසුර පුරයට යනවා” කියලා. එතකොට ගෙල පස්වෙනි කොට ඇති බන්ධනයෙන් බැඳී ගිය තමන්වයි පෙනෙන්නේ. දිව්‍ය පංච කාම ගුණයන් පිරිහී යනවා. පින්වත් මහණෙනි, වේපචිත්ති සිරවූ බන්ධනය ඔය ආකාරයට ඉතා සියුම් එකක්. මාර බන්ධනය යනු ඔයිටත් වඩා ඉතාමත්ම සියුම් එකක්. පින්වත් මහණෙනි, ‘මම, මාගේ, යන හැඟීම පවත්වන විට මාරයාට බැඳී යනවා. ‘මම, මාගේ යන හැඟීම නැති කල්හි පවිටු මාරයාගෙන් නිදහස් වෙනවා.
අස්මීති භික්ඛවේ මඤ්ඤිතමේතං, අයමහමස්මීති මඤ්ඤිතමේතං, භවිස්සන්ති මඤ්ඤිතමේතං, න භවිස්සන්ති මඤ්ඤිතමේතං, රූපී භවිස්සන්ති මඤ්ඤිතමේතං, අරූපී භවිස්සන්ති මඤ්ඤිතමේතං, සඤ්ඤී භවිස්සන්ති මඤ්ඤිතමේතං, අසඤ්ඤී භවිස්සන්ති මඤ්ඤිතමේතං, නේවසඤ්ඤීනාසඤ්ඤී භවිස්සන්ති මඤ්ඤිතමේතං; මඤ්ඤිතං භික්ඛවේ රෝගෝ, මඤ්ඤිතං ගණ්ඩෝ, මඤ්ඤිතං සල්ලං. තස්මාතිහ භික්ඛවේ අමඤ්ඤමානේන චේතසා විහරිස්සාමාති, ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ‘වෙමි’ යන මෙය මමත්වයෙන් ඇති වූ හැඟීමක්. ‘මේ මම වෙමි’ යන මෙය මමත්වයෙන් ඇති වූ හැඟීමක්. ‘අනාගතයේ වන්නෙමි’ යන මෙය මමත්වයෙන් ඇති වූ හැඟීමක්. ‘අනාගතයේ නො වන්නෙමි’ යන මෙය මමත්වයෙන් ඇති වූ හැඟීමක්. ‘රූපී වන්නෙමි’ යන මෙය මමත්වයෙන් ඇති වූ හැඟීමක්. ‘රූප රහිත වන්නෙමි’ යන මෙය මමත්වයෙන් ඇති වූ හැඟීමක්. ‘සඤ්ඤා සහිත වන්නෙමි’ යන මෙය මමත්වයෙන් ඇති වූ හැඟීමක්. ‘සඤ්ඤා රහිත වන්නෙමි’ යන මෙය මමත්වයෙන් ඇති වූ හැඟීමක්. ‘සඤ්ඤාව ඇත්තෙත් නැති සඤ්ඤාව නැත්තෙත් නැතිවෙමි’ යන මෙය මමත්වයෙන් ඇති වූ හැඟීමක්. පින්වත් මහණෙනි, මමත්වයෙන් ඇති වන හැඟීම රෝගයකි. මමත්වයෙන් ඇති වන හැඟීම කැක්කුම් දෙන ගෙඩියකි. මමත්වයෙන් ඇති වන හැඟීම හුලකි. එනිසා පින්වත් මහණෙනි, ‘මම, මාගේ’ යනාදී හැඟීමෙන් තොර වූ සිතින් වාසය කරන්නෙමි යි කියා, පින්වත් මහණෙනි, ඔබ හික්මිය යුත්තේ ඔය විදිහටයි.
අස්මීති භික්ඛවේ ඉඤ්ජිතමේතං, අයමහමස්මීති ඉඤ්ජිතමේතං, භවිස්සන්ති ඉඤ්ජිතමේතං, න භවිස්සන්ති ඉඤ්ජිතමේතං, රූපී භවිස්සන්ති ඉඤ්ජිතමේතං, අරූපී භවිස්සන්ති ඉඤ්ජිතමේතං, සඤ්ඤී භවිස්සන්ති ඉඤ්ජිතමේතං, අසඤ්ඤී භවිස්සන්ති ඉඤ්ජිතමේතං, නේවසඤ්ඤීනාසඤ්ඤී භවිස්සන්ති ඉඤ්ජිතමේතං. ඉඤ්ජිතං භික්ඛවේ රෝගෝ, ඉඤ්ජිතං ගණ්ඩෝ, ඉඤ්ජිතං සල්ලං. තස්මාතිහ භික්ඛවේ අනිඤ්ජමානේන චේතසා විහරිස්සාමාති, ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ‘වෙමි’ යන මෙය මමත්වයෙන් ඇති වූ කම්පනයක්. ‘මේ මම වෙමි’ යන මෙය මමත්වයෙන් ඇති වූ කම්පනයක්. ‘අනාගතයේ වන්නෙමි’ යන මෙය මමත්වයෙන් ඇති වූ කම්පනයක්. ‘අනාගතයේ නො වන්නෙමි’ යන මෙය මමත්වයෙන් ඇති වූ කම්පනයක්. ‘රූපී වන්නෙමි’ යන මෙය මමත්වයෙන් ඇති වූ කම්පනයක්. ‘රූප රහිත වන්නෙමි’ යන මෙය මමත්වයෙන් ඇති වූ කම්පනයක්. ‘සඤ්ඤා සහිත වන්නෙමි’ යන මෙය මමත්වයෙන් ඇති වූ කම්පනයක්. ‘සඤ්ඤා රහිත වන්නෙමි’ යන මෙය මමත්වයෙන් ඇති වූ කම්පනයක්. ‘සඤ්ඤාව ඇත්තෙත් නැති සඤ්ඤාව නැත්තෙත් නැතිවෙමි’ යන මෙය මමත්වයෙන් ඇති වූ කම්පනයක්. පින්වත් මහණෙනි, මමත්වයෙන් ඇති වන කම්පනය රෝගයකි. මමත්වයෙන් ඇති වන කම්පනය කැක්කුම් දෙන ගෙඩියකි. මමත්වයෙන් ඇති වන කම්පනය හුලකි. එනිසා පින්වත් මහණෙනි, ‘මම, මාගේ’ යනාදී කම්පනයෙන් තොර වූ සිතින් වාසය කරන්නෙමි යි කියා, පින්වත් මහණෙනි, ඔබ හික්මිය යුත්තේ ඔය විදිහටයි.
අස්මීති භික්ඛවේ ඵන්දිතමේතං, අයමහමස්මීති ඵන්දිතමේතං, භවිස්සන්ති ඵන්දිතමේතං, න භවිස්සන්ති ඵන්දිතමේතං, රූපී භවිස්සන්ති ඵන්දිතමේතං, අරූපී භවිස්සන්ති ඵන්දිතමේතං, සඤ්ඤී භවිස්සන්ති ඵන්දිතමේතං, අසඤ්ඤී භවිස්සන්ති ඵන්දිතමේතං, නේවසඤ්ඤීනාසඤ්ඤී භවිස්සන්ති ඵන්දිතමේතං; ඵන්දිතං භික්ඛවේ රෝගෝ, ඵන්දිතං ගණ්ඩෝ, ඵන්දිතං සල්ලං. තස්මාතිහ භික්ඛවේ අඵන්දමානේන චේතසා විහරිස්සාමාති ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ‘වෙමි’ යන මෙය මමත්වයෙන් ඇති වූ චංචල වීමක්. ‘මේ මම වෙමි’ යන මෙය මමත්වයෙන් ඇති වූ චංචල වීමක්. ‘අනාගතයේ වන්නෙමි’ යන මෙය මමත්වයෙන් ඇති වූ චංචල වීමක්. ‘අනාගතයේ නො වන්නෙමි’ යන මෙය මමත්වයෙන් ඇති වූ චංචල වීමක්. ‘රූපී වන්නෙමි’ යන මෙය මමත්වයෙන් ඇති වූ චංචල වීමක්. ‘රූප රහිත වන්නෙමි’ යන මෙය මමත්වයෙන් ඇති වූ චංචල වීමක්. ‘සඤ්ඤා සහිත වන්නෙමි’ යන මෙය මමත්වයෙන් ඇති වූ චංචල වීමක්. ‘සඤ්ඤා රහිත වන්නෙමි’ යන මෙය මමත්වයෙන් ඇති වූ චංචල වීමක්. ‘සඤ්ඤාව ඇත්තෙත් නැති සඤ්ඤාව නැත්තෙත් නැතිවෙමි’ යන මෙය මමත්වයෙන් ඇති වූ චංචල වීමක්. පින්වත් මහණෙනි, මමත්වයෙන් ඇති වන චංචල වීම රෝගයකි. මමත්වයෙන් ඇති වන චංචල වීම කැක්කුම් දෙන ගෙඩියකි. මමත්වයෙන් ඇති වන චංචල වීම හුලකි. එනිසා පින්වත් මහණෙනි, ‘මම, මාගේ’ යනාදී චංචලවීමෙන් තොර වූ සිතින් වාසය කරන්නෙමි යි කියා, පින්වත් මහණෙනි, ඔබ හික්මිය යුත්තේ ඔය විදිහටයි.
අස්මීති භික්ඛවේ පපඤ්චිතමේතං, අයමහමස්මීති පපඤ්චිතමේතං භවිස්සන්ති පපඤ්චිතමේතං න භවිස්සන්ති පපඤ්චිතමේතං, රූපී භවිස්සන්ති පපඤ්චිතමේතං, අරූපී භවිස්සන්ති පපඤ්චිතමේතං, සඤ්ඤී භවිස්සන්ති පපඤ්චිතමේතං, අසඤ්ඤී භවිස්සන්ති පපඤ්චිතමේතං, නේවසඤ්ඤීනාසඤ්ඤී භවිස්සන්ති පපඤ්චිතමේතං, පපඤ්චිතං භික්ඛවේ රෝගෝ, පපඤ්චිතං ගණ්ඩෝ, පපඤ්චිතං සල්ලං. තස්මාතිහ භික්ඛවේ නිප්පපඤ්චාරාමේන චේතසා විහරිස්සාමාති, ඒවං හි වෝ භික්ඛවේ සික්ඛිතබ්බං.
පින්වත් මහණෙනි, ‘වෙමි’ යන මෙය මමත්වයෙන් ඇති වූ නොමග ගිය කල්පනාවක්. ‘මේ මම වෙමි’ යන මෙය මමත්වයෙන් ඇති වූ නොමග ගිය කල්පනාවක්. ‘අනාගතයේ වන්නෙමි’ යන මෙය මමත්වයෙන් ඇති වූ නොමග ගිය කල්පනාවක්. ‘අනාගතයේ නො වන්නෙමි’ යන මෙය මමත්වයෙන් ඇති වූ නොමග ගිය කල්පනාවක්. ‘රූපී වන්නෙමි’ යන මෙය මමත්වයෙන් ඇති වූ නොමග ගිය කල්පනාවක්. ‘රූප රහිත වන්නෙමි’ යන මෙය මමත්වයෙන් ඇති වූ නොමග ගිය කල්පනාවක්. ‘සඤ්ඤා සහිත වන්නෙමි’ යන මෙය මමත්වයෙන් ඇති වූ නොමග ගිය කල්පනාවක්. ‘සඤ්ඤා රහිත වන්නෙමි’ යන මෙය මමත්වයෙන් ඇති වූ නොමග ගිය කල්පනාවක්. ‘සඤ්ඤාව ඇත්තෙත් නැති සඤ්ඤාව නැත්තෙත් නැතිවෙමි’ යන මෙය මමත්වයෙන් ඇති වූ නොමග ගිය කල්පනාවක්. පින්වත් මහණෙනි, මමත්වයෙන් ඇති වන නොමග ගිය කල්පනාව රෝගයකි. මමත්වයෙන් ඇති වන නොමග ගිය කල්පනාව කැක්කුම් දෙන ගෙඩියකි. මමත්වයෙන් ඇති වන නොමග ගිය කල්පනාව හුලකි. එනිසා පින්වත් මහණෙනි, ‘මම, මාගේ’ යනාදී නොමග ගිය කල්පනාවෙන් තොර වූ සිතින් වාසය කරන්නෙමි යි කියා, පින්වත් මහණෙනි, ඔබ හික්මිය යුත්තේ ඔය විදිහටයි.
අස්මීති1 භික්ඛවේ මානගතමේතං, අයමහමස්මීති මානගතමේතං, භවිස්සන්ති මානගතමේතං, න භවිස්සන්ති මානගතමේතං, රූපී භවිස්සන්ති මානගතමේතං, අරූපී භවිස්සන්ති මානගතමේතං, සඤ්ඤී භවිස්සන්ති මානගතමේතං, අසඤ්ඤී භවිස්සන්ති මානගතමේතං, නේවසඤ්ඤී නාසඤ්ඤී භවිස්සන්ති මානගතමේතං. මානගතමේතං භික්ඛවේ රෝගෝ, මානගතමේතං ගණ්ඩෝ, මානගතමේතං සල්ලං. තස්මාතිහ භික්ඛවේ, නිහතමානේන චේතසා විහරිස්සාමාති, ඒවං හි වෝ භික්ඛවේ සික්ඛිතබ්බන්ති.
පින්වත් මහණෙනි, ‘වෙමි’ යන මෙය මමත්වයෙන් ඇති වූ මාන්නයට පත්වීමක්. ‘මේ මම වෙමි’ යන මෙය මමත්වයෙන් ඇති වූ මාන්නයට පත්වීමක්. ‘අනාගතයේ වන්නෙමි’ යන මෙය මමත්වයෙන් ඇති වූ මාන්නයට පත්වීමක්. ‘අනාගතයේ නො වන්නෙමි’ යන මෙය මමත්වයෙන් ඇති වූ මාන්නයට පත්වීමක්. ‘රූපී වන්නෙමි’ යන මෙය මමත්වයෙන් ඇති වූ මාන්නයට පත්වීමක්. ‘රූප රහිත වන්නෙමි’ යන මෙය මමත්වයෙන් ඇති වූ මාන්නයට පත්වීමක්. ‘සඤ්ඤා සහිත වන්නෙමි’ යන මෙය මමත්වයෙන් ඇති වූ මාන්නයට පත්වීමක්. ‘සඤ්ඤා රහිත වන්නෙමි’ යන මෙය මමත්වයෙන් ඇති වූ මාන්නයට පත්වීමක්. ‘සඤ්ඤාව ඇත්තෙත් නැති සඤ්ඤාව නැත්තෙත් නැතිවෙමි’ යන මෙය මමත්වයෙන් ඇති වූ මාන්නයට පත්වීමක්. පින්වත් මහණෙනි, මමත්වයෙන් ඇති වන මාන්නයට පත්වීම රෝගයකි. මමත්වයෙන් ඇති වන මාන්නයට පත්වීම කැක්කුම් දෙන ගෙඩියකි. මමත්වයෙන් ඇති වන මාන්නයට පත්වීම හුලකි. එනිසා පින්වත් මහණෙනි, ‘මම, මාගේ’ යනාදී මාන්නයට පත්වීමෙන් තොර වූ සිතින් වාසය කරන්නෙමි යි කියා, පින්වත් මහණෙනි, ඔබ හික්මිය යුත්තේ ඔය විදිහටයි.
සාදු! සාදු!! සාදු!!!
යවකලාපී සූත්‍රය නිමා විය.
ආසීවිසවග්ගෝ ඒකූනවීසතිමෝ.
දහ නවවෙනි ආසිවිස වර්ගය යි.
තත්‍රැද්දානං:
එහි පිළිවෙළ උද්දානය යි.
ආසීවිසෝ රථෝ කුම්මෝ ද්වේ දාරුක්ඛන්ධේන අවස්සුතා
දුක්ඛධම්මා කිංසුකා වීණා ඡප්පාණකා යවකලාපේන චාති
ආසිවිසෝපම සූත්‍රය, රථූපම සූත්‍රය, කුම්මෝපම සූත්‍රය, දාරුක්ඛන්ධෝපම සූත්‍ර දෙක, අවස්සුත පරියාය සූත්‍රය, දුක්ඛධම්ම සූත්‍රය, කිංසුකෝපම සූත්‍රය, වීණෝපම සූත්‍රය, ඡප්පාණක සූත්‍රය, යවකලාපී සූත්‍රය යන මෙයින් මේ වර්ගය සමන්විතයි.
චතුත්ථෝ පණ්ණාසකෝ.
හතරවෙනි පණ්ණාසකය යි.
තත්‍ර වග්ගුද්දානං:
එහි වර්ගයන් ගේ පිළිවෙළ උද්දානය යි.
නන්දික්ඛයා සට්ඨිනයා සමුද්දෝ උරගේන ච
චතුත්ථපණ්ණාසකා ඒතේ නිපාතේසු පකාසිතාති
නන්දික්ඛය වර්ගය, සට්ඨිනය වර්ගය, සමුද්ද වර්ගය, ආසිවිස වර්ගය වශයෙන් හතරවෙනි පණ්ණාසකයෙහි මේවා ඒ නිපාතයන් තුළට ඇතුළත් යැයි පවසන ලදී.
සළායතන සංයුත්තය නිමා විය.
