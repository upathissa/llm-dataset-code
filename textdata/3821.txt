සංයුත්ත නිකාය
ඛන්ධක වග්ගෝ
2.1.8. අරහන්ත සුත්තං
2.1.8. රහතන් වහන්සේ ගැන වදාළ දෙසුම
167. සාවත්ථියං....
167. සැවැත් නුවර දී .....................
ඒකමන්තං නිසින්‌නං ඛෝ ආයස්‌මන්‌තං රාධං භගවා ඒතදවෝච. පඤ්‌චිමේ රාධ, උපාදානක්‌ඛන්‌ධා. කතමේ පඤ්‌ච? සෙය්‍යථීදං. රූපූපාදානක්‌ඛන්ධෝ ....(පෙ).... විඤ්‌ඤාණූපාදානක්‌ඛන්ධෝ.
එකත්පස්ව වාඩි වී සිටි ආයුෂ්මත් රාධ තෙරුන් හට භාග්‍යවතුන් වහන්සේ මෙකරුණ වදාළා. “පින්වත් රාධ, මේ උපාදානස්කන්ධ පහක් තියෙනවා. මොනවාද ඒ පහ? ඒ කියන්නේ රූප උපාදානස්කන්ධයයි .... (පෙ) .... විඤ්ඤාණ උපාදානස්කන්ධයයි.”
යතෝ ඛෝ රාධ, භික්‌ඛු ඉමේසං පඤ්‌චන්‌නං උපාදානක්‌ඛන්‌ධානං සමුදයං ච අත්ථගමං ච අස්‌සාදං ච ආදීනවං ච නිස්‌සරණං ච යථාභූතං විදිත්‌වා අනුපාදාවිමුත්තෝ හෝති. අයං වුච්‌චති රාධ, අරහං ඛීණාසවෝ වුසිතවා කතකරණීයෝ ඕහිතභාරෝ අනුප්‌පත්‌තසදත්‌ථෝ පරික්‌ඛීණභවසඤ්ඤෝජනෝ සම්‌මදඤ්‌ඤාවිමුත්තෝති.
“පින්වත් රාධ, යම් කලෙක භික්ෂුව ඔය පංච උපාදානස්කන්ධයන් පිළිබඳව හටගැනීමත්, නැති වී යෑමත්, ආශ්වාදයත්, ආදීනවයත්, නිස්සරණයත් ඒ වූ ආකාරයෙන් ම අවබෝධ කරගෙන උපාදාන රහිතව එයින් නිදහස් වෙනවා නම්, පින්වත් රාධ, මේ භික්ෂුවට කියන්නේ ක්ෂීණාශ්‍රව වූ, බඹසර වාසය නිම කළා වූ, කළ යුතු දෙය කරන ලද්දා වූ, කෙලෙස් බර බැහැර කළා වූ, පිළිවෙළින් සාක්ෂාත් කරන ලද උතුම් අරුතට පත්වුණා වූ, භව බන්ධනයන් නසන ලද්දා වූ, මනා වූ අවබෝධයෙන් ම දුකෙන් නිදහස් වූ රහතන් වහන්සේ කියලයි.”
සාදු! සාදු!! සාදු!!!
අරහන්ත සූත්‍රය නිමා විය.
