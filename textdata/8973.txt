අංගුත්තර නිකාය
චතුක්ක නිපාතෝ
4.4.3.10. මහාපදේසදේසනා සුත්තං
4.4.3.10. මහාපදේශ දේශනාව ගැන වදාළ දෙසුම
ඒකං සමයං භගවා භෝගනගරේ විහරති ආනන්දචේතියේ. තත්‍ර ඛෝ භගවා භික්ඛූ ආමන්තේසි භික්ඛවෝති. භදන්තේති තේ භික්ඛූ භගවතෝ පච්චස්සෝසුං. භගවා ඒතදවෝච :
එක් සමයක භාග්‍යවතුන් වහන්සේ භෝග නගරයෙහි ආනන්ද සෑයෙහි වැඩවසන සේක. එකල්හී භාග්‍යවතුන් වහන්සේ “මහණෙනි” යි භික්ෂූන් ඇමතූ සේක. “පින්වතුන් වහන්සැ”යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
චත්තාරෝමේ භික්ඛවේ මහාපදේසේ දේසෙස්සාමි. තං සුණාථ සාධුකං මනසි කරෝථ භාසිස්සාමීති. ඒවං භන්තේති ඛෝ තේ භික්ඛූ භගවතෝ පච්චස්සෝසුං. භගවා ඒතදවෝච :
“මහණෙනි, මේ සතරක් වූ මහා අපදේශයන් දෙසන්නෙමි. එය අසව්. මැනැවින් මෙනෙහි කරව්. පවසන්නෙමි.” “එසේය ස්වාමීනී” යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළහ.
කතමේ ච භික්ඛවේ චත්තාරෝ මහාපදේසා?
“මහණෙනි, සතර මහා අපදේශය යනු මොනවා ද?
ඉධ භික්ඛවේ භික්ඛු ඒවං වදෙය්‍ය : “සම්මුඛා මේතං ආවුසෝ භගවතෝ සුතං සම්මුඛා පටිග්ගහීතං අයං ධම්මෝ අයං විනයෝ ඉදං සත්ථුසාසන”න්ති.
තස්ස භික්ඛවේ භික්ඛුනෝ භාසිතං නේව අභිනන්දිතබ්බං. න පටික්කෝසිතබ්බං. අනභිනන්දිත්වා අප්පටික්කෝසිත්වා තානි පදබ්‍යඤ්ජනානි සාධුකං උග්ගහෙත්වා සුත්තේ ඕතාරේතබ්බානි. විනයේ සන්දස්සේතබ්බානි. තානි චේ සුත්තේ ඕතාරියමානානි විනයේ සන්දස්සියමානානි න චේව සුත්තේ ඕතරන්ති න විනයේ සන්දිස්සන්ති, නිට්ඨමෙත්ථ ගන්තබ්බං : අද්ධා ඉදං න චේව තස්ස භගවතෝ වචනං අරහතෝ සම්මාසම්බුද්ධස්ස. ඉමස්ස ච භික්ඛුනෝ දුග්ගහීතන්ති. ඉති ඉදං භික්ඛවේ ඡඩ්ඪෙය්‍යාථ.
1. මහණෙනි, මෙහිලා භික්ෂුවක් මෙසේ කියන්නේ වෙයි. ‘ආයුෂ්මත්නි, මෙකරුණ මා විසින් භාග්‍යවතුන් වහන්සේ හමුවෙහි අසන ලද්දේ ය. හමුවෙහි පිළිගන්නා ලද්දේ ය. ධර්මය යනු මෙය යි. විනය යනු මෙය යි. ශාස්තෘ ශාසනය යනු මෙය යි’ කියා ය. මහණෙනි, ඒ භික්ෂුවගේ කථාව නොපිළිගත යුත්තේ ය. ප්‍රතික්ෂේප නොකළ යුත්තේ ය. නොපිළිගෙන, ප්‍රතික්ෂේප නොකොට ඒ පද ප්‍රකාශනයන් මැනැවින් ඉගෙන සූත්‍රයෙහි බහා බැලිය යුත්තේ ය. විනයෙහිලා සැසඳිය යුත්තේ ය. ඉදින් සූත්‍රයෙහි බහා බලද්දී, විනයෙහිලා සසඳද්දී ඒ පැවසූ දෙය සූත්‍රයෙහි නොබැස ගනියි නම්, විනයෙහි නොසැසඳෙයි නම් ඒ පිළිබඳ ව නිෂ්ඨාවකට පැමිණිය යුත්තේ ය. ‘ඒකාන්තයෙන් මෙය ඒ භාග්‍යවත් අරහත් සම්බුදුරජුන්ගේ වචනයක් නොවෙයි. මේ භික්ෂුව විසින් වැරදි ලෙස ගන්නා ලද දෙයකි’ යි. මහණෙනි, මෙසේ මෙය බැහැර කර දමව්.
ඉධ පන භික්ඛවේ භික්ඛු ඒවං වදෙය්‍ය : “සම්මුඛා මේතං ආවුසෝ භගවතෝ සුතං සම්මුඛා පටිග්ගහීතං අයං ධම්මෝ අයං විනයෝ ඉදං සත්ථුසාසන”න්ති.
තස්ස භික්ඛවේ භික්ඛුනෝ භාසිතං නේව අභිනන්දිතබ්බං න පටික්කෝසිතබ්බං. අනභිනන්දිත්වා අප්පටික්කෝසිත්වා තානි පදබ්‍යඤ්ජනානි සාධුකං උග්ගහෙත්වා සුත්තේ ඕතාරේතබ්බානි. විනයේ සන්දස්සේතබ්බානි තානි චේ සුත්තේ ඕතාරියමානානි විනයේ සන්දස්සියමානානි සුත්තේ චේව ඕතරන්ති විනයේ ච සන්දිස්සන්ති, නිට්ඨමෙත්ථ ගන්තබ්බං : අද්ධා ඉදං තස්ස භගවතෝ වචනං අරහතෝ සම්මාසම්බුද්ධස්ස. ඉමස්ස ච භික්ඛුනෝ සුග්ගහීතන්ති. ඉමං භික්ඛවේ පඨමං මහාපදේසං ධාරෙය්‍යාථ.
මහණෙනි, මෙහිලා භික්ෂුවක් මෙසේ කියන්නේ වෙයි. ‘ආයුෂ්මත්නි, මෙකරුණ මා විසින් භාග්‍යවතුන් වහන්සේ හමුවෙහි අසන ලද්දේ ය. හමුවෙහි පිළිගන්නා ලද්දේ ය. ධර්මය යනු මෙය යි. විනය යනු මෙය යි. ශාස්තෘ ශාසනය යනු මෙය යි’ කියා ය. මහණෙනි, ඒ භික්ෂුවගේ කථාව නොපිළිගත යුත්තේ ය. ප්‍රතික්ෂේප නොකළ යුත්තේ ය. නොපිළිගෙන, ප්‍රතික්ෂේප නොකොට ඒ පද ප්‍රකාශනයන් මැනැවින් ඉගෙන සූත්‍රයෙහි බහා බැලිය යුත්තේ ය. විනයෙහිලා සැසඳිය යුත්තේ ය. ඉදින් සූත්‍රයෙහි බහා බලද්දී, විනයෙහිලා සසඳද්දී ඒ පැවසූ දෙය සූත්‍රයෙහි බැස ගනියි නම්, විනයෙහි ලා සැසඳෙයි නම් ඒ පිළිබඳ ව නිෂ්ඨාවකට පැමිණිය යුත්තේ ය. ‘ඒකාන්තයෙන් මෙය ඒ භාග්‍යවත් අරහත් සම්බුදුරජුන්ගේ වචනයකි. මේ භික්ෂුව විසින් මැනැවින් ගන්නා ලද දෙයකි’ යි. මහණෙනි, මෙම පළමු මහාපදේශය ධරාගනිව්.
ඉධ පන භික්ඛවේ භික්ඛු ඒවං වදෙය්‍ය : “අමුකස්මිං නාම ආවාසේ සංඝෝ විහරති සථේරෝ සපාමොක්ඛෝ. තස්ස මේ සංඝස්ස සම්මුඛා සුතං සම්මුඛා පටිග්ගහීතං අයං ධම්මෝ අයං විනයෝ ඉදං සත්ථුසාසන”න්ති.
තස්ස භික්ඛවේ භික්ඛුනෝ භාසිතං නේව අභිනන්දිතබ්බං. න පටික්කෝසිතබ්බං. අනභිනන්දිත්වා අප්පටික්කෝසිත්වා තානි පදබ්‍යඤ්ජනානි. සාධුකං උග්ගහෙත්වා සුත්තේ ඕතාරේතබ්බානි. විනයේ සන්දස්සේතබ්බානි. තානි චේ සුත්තේ ඕතාරියමානානි විනයේ සන්දස්සියමානානි න චේව සුත්තේ ඕතරන්ති, න විනයේ සන්දිස්සන්ති, නිට්ඨමෙත්ථ ගන්තබ්බං : අද්ධා ඉදං න චේව තස්ස භගවතෝ වචනං අරහතෝ සම්මාසම්බුද්ධස්ස. තස්ස ච සංඝස්ස දුග්ගහීතන්ති. ඉති හිදං1 භික්ඛවේ ඡඩ්ඪෙය්‍යාථ.
2. මහණෙනි, මෙහිලා භික්ෂුවක් මෙසේ කියන්නේ වෙයි. ‘ආයුෂ්මත්නි, අසවල් ආවාසයෙහි ස්ථවිරයන් වහන්සේලා සහිත ප්‍රමුඛයන් වහන්සේලා සහිත සංඝයා වහන්සේ වැඩවෙසෙති. මෙකරුණ මා විසින් සංඝයා හමුවෙහි අසන ලද්දේ ය. හමුවෙහි පිළිගන්නා ලද්දේ ය. ධර්මය යනු මෙය යි. විනය යනු මෙය යි. ශාස්තෘ ශාසනය යනු මෙය යි’ කියා ය. මහණෙනි, ඒ භික්ෂුවගේ කථාව නොපිළිගත යුත්තේ ය. ප්‍රතික්ෂේප නොකළ යුත්තේ ය. නොපිළිගෙන, ප්‍රතික්ෂේප නොකොට ඒ පද ප්‍රකාශනයන් මැනැවින් ඉගෙන සූත්‍රයෙහි බහා බැලිය යුත්තේ ය. විනයෙහිලා සැසඳිය යුත්තේ ය. ඉදින් සූත්‍රයෙහි බහා බලද්දී, විනයෙහිලා සසඳද්දී ඒ පැවසූ දෙය සූත්‍රයෙහි නොබැස ගනියි නම්, විනයෙහි නොසැසඳෙයි නම් ඒ පිළිබඳ ව නිෂ්ඨාවකට පැමිණිය යුත්තේ ය. ‘ඒකාන්තයෙන් මෙය ඒ භාග්‍යවත් අරහත් සම්බුදුරජුන්ගේ වචනයක් නොවෙයි. ඒ සංඝයා විසින් වැරදි ලෙස ගන්නා ලද දෙයකි’ යි. මහණෙනි, මෙසේ මෙය බැහැර කර දමව්.
ඉධ පන භික්ඛවේ භික්ඛු ඒවං වදෙය්‍ය : “අමුකස්මිං නාම ආවාසේ සංඝෝ විහරති සථේරෝ සපාමොක්ඛෝ. තස්ස මේ සංඝස්ස සම්මුඛා සුතං සම්මුඛා පටිග්ගහීතං අයං ධම්මෝ අයං විනයෝ ඉදං සත්ථුසාසනන්ති.”
තස්ස භික්ඛවේ භික්ඛුනෝ භාසිතං නේව අභිනන්දිතබ්බං න පටික්කෝසිතබ්බං. අනභිනන්දිත්වා අප්පටික්කෝසිත්වා තානි පදබ්‍යඤ්ජනානි සාධුකං උග්ගහෙත්වා සුත්තේ ඕතාරේතබ්බානි. විනයේ සන්දස්සේතබ්බානි. තානි චේ සුත්තේ ඕතාරියමානානි විනයේ සන්දස්සියමානානි සුත්තේ චේව ඕතරන්ති, විනයේ ච සන්දිස්සන්ති, නිට්ඨමෙත්ථ ගන්තබ්බං : අද්ධා ඉදං තස්ස භගවතෝ වචනං අරහතෝ සම්මාසම්බුද්ධස්ස. තස්ස ච සංඝස්ස සුග්ගහීතන්ති. ඉදං භික්ඛවේ දුතියං මහාපදේසං ධාරෙය්‍යාථ.
මහණෙනි, මෙහිලා භික්ෂුවක් මෙසේ කියන්නේ වෙයි. ‘ආයුෂ්මත්නි, අසවල් ආවාසයෙහි ස්ථවිරයන් වහන්සේලා සහිත ප්‍රමුඛයන් වහන්සේලා සහිත සංඝයා වහන්සේ වැඩවෙසෙති. මෙකරුණ මා විසින් සංඝයා හමුවෙහි අසන ලද්දේ ය. හමුවෙහි පිළිගන්නා ලද්දේ ය. ධර්මය යනු මෙය යි. විනය යනු මෙය යි. ශාස්තෘ ශාසනය යනු මෙය යි’ කියා ය. මහණෙනි, ඒ භික්ෂුවගේ කථාව නොපිළිගත යුත්තේ ය. ප්‍රතික්ෂේප නොකළ යුත්තේ ය. නොපිළිගෙන, ප්‍රතික්ෂේප නොකොට ඒ පද ප්‍රකාශනයන් මැනැවින් ඉගෙන සූත්‍රයෙහි බහා බැලිය යුත්තේ ය. විනයෙහිලා සැසඳිය යුත්තේ ය. ඉදින් සූත්‍රයෙහි බහා බලද්දී, විනයෙහිලා සසඳද්දී ඒ පැවසූ දෙය සූත්‍රයෙහි බැස ගනියි නම්, විනයෙහි ලා සැසඳෙයි නම් ඒ පිළිබඳ ව නිෂ්ඨාවකට පැමිණිය යුත්තේ ය. ‘ඒකාන්තයෙන් මෙය ඒ භාග්‍යවත් අරහත් සම්බුදුරජුන්ගේ වචනයකි. ඒ සංඝයා විසින් මැනැවින් ගන්නා ලද දෙයකි’ යි. මහණෙනි, මෙම දෙවෙනි මහාපදේශය ධරාගනිව්.
ඉධ පන භික්ඛවේ භික්ඛු ඒවං වදෙය්‍ය : “අමුකස්මිං නාම ආවාසේ සම්බහුලා ථේරා භික්ඛූ විහරන්ති බහුස්සුතා ආගතාගමා ධම්මධරා විනයධරා මාතිකාධරා. තේසං මේ ථේරානං සම්මුඛා සුතං සම්මුඛා පටිග්ගහිතං අයං ධම්මෝ අයං විනයෝ ඉදං සත්ථුසාසන”න්ති.
තස්ස භික්ඛවේ භික්ඛුනෝ භාසිතං නේව අභිනන්දිතබ්බං න පටික්කෝසිතබ්බං. අනභිනන්දිත්වා අප්පටික්කෝසිත්වා තානි පදබ්‍යඤ්ජනානි සාධුකං උග්ගහෙත්වා සුත්තේ ඕතාරේතබ්බානි. විනයේ සන්දස්සේතබ්බානි. තානි චේ සුත්තේ ඕතාරියමානානි විනයේ සන්දස්සියමානානි න චේව සුත්තේ ඕතරන්ති, න විනයේ සන්දිස්සන්ති, නිට්ඨමෙත්ථ ගන්තබ්බං : අද්ධා ඉදං න චේව තස්ස භගවතෝ වචනං අරහතෝ සම්මාසම්බුද්ධස්ස. තේසඤ්ච ථේරානං දුග්ගහීතන්ති. ඉති හේතං භික්ඛවේ ඡඩ්ඪෙය්‍යාථ.
3. මහණෙනි, මෙහිලා භික්ෂුවක් මෙසේ කියන්නේ වෙයි. ‘ආයුෂ්මත්නි, අසවල් ආවාසයෙහි බහුශ්‍රැත වූ උගත් සූත්‍රාන්තයන් ඇති ධර්මධර විනයධර මාතෘකාධර බොහෝ ස්ථවිර භික්ෂූහු වැඩවෙසෙති. මෙකරුණ මා විසින් තෙරුන් වහන්සේලා හමුවෙහි අසන ලද්දේ ය. හමුවෙහි පිළිගන්නා ලද්දේ ය. ධර්මය යනු මෙය යි. විනය යනු මෙය යි. ශාස්තෘ ශාසනය යනු මෙය යි’ කියා ය. මහණෙනි, ඒ භික්ෂුවගේ කථාව නොපිළිගත යුත්තේ ය. ප්‍රතික්ෂේප නොකළ යුත්තේ ය. නොපිළිගෙන, ප්‍රතික්ෂේප නොකොට ඒ පද ප්‍රකාශනයන් මැනැවින් ඉගෙන සූත්‍රයෙහි බහා බැලිය යුත්තේ ය. විනයෙහිලා සැසඳිය යුත්තේ ය. ඉදින් සූත්‍රයෙහි බහා බලද්දී, විනයෙහිලා සසඳද්දී ඒ පැවසූ දෙය සූත්‍රයෙහි නොබැස ගනියි නම්, විනයෙහි නොසැසඳෙයි නම් ඒ පිළිබඳ ව නිෂ්ඨාවකට පැමිණිය යුත්තේ ය. ‘ඒකාන්තයෙන් මෙය ඒ භාග්‍යවත් අරහත් සම්බුදුරජුන්ගේ වචනයක් නොවෙයි. ඒ ස්ථවිර භික්ෂූන් විසින් වැරදි ලෙස ගන්නා ලද දෙයකි’ යි. මහණෙනි, මෙසේ මෙය බැහැර කර දමව්.
ඉධ පන භික්ඛවේ භික්ඛු ඒවං වදෙය්‍ය : “අමුකස්මිං නාම ආවාසේ සම්බහුලා ථේරා භික්ඛූ විහරන්ති බහුස්සුතා ආගතාගමා ධම්මධරා විනයධරා මාතිකාධරා. තේසං මේ ථේරානං සම්මුඛා සුතං සම්මුඛා පටිග්ගහීතං අයං ධම්මෝ අයං විනයෝ ඉදං සත්ථුසාසන”න්ති.
තස්ස භික්ඛවේ භික්ඛුනෝ භාසිතං නේව අභිනන්දිතබ්බං න පටික්කෝසිතබ්බං. අනභිනන්දිත්වා අප්පටික්කෝසිත්වා තානි පදබ්‍යඤ්ජනානි සාධුකං උග්ගහෙත්වා සුත්තේ ඕතාරේතබ්බානි. විනයේ සන්දස්සේතබ්බානි. තානි චේ සුත්තේ ඕතාරියමානානි විනයේ සන්දස්සියමානානි සුත්තේ චේව ඕතරන්ති, විනයේ ච සන්දිස්සන්ති, නිට්ඨමෙත්ථ ගන්තබ්බං : ‘අද්ධා ඉදං තස්ස භගවතෝ වචනං අරහතෝ සම්මාසම්බුද්ධස්ස. තේසඤ්ච ථේරානං සුග්ගහිත’න්ති. ඉදං භික්ඛවේ තතියං මහාපදේසං ධාරෙය්‍යාථ.
මහණෙනි, මෙහිලා භික්ෂුවක් මෙසේ කියන්නේ වෙයි. ‘ආයුෂ්මත්නි, අසවල් ආවාසයෙහි බහුශ්‍රැත වූ උගත් සූත්‍රාන්තයන් ඇති ධර්මධර විනයධර මාතෘකාධර බොහෝ ස්ථවිර භික්ෂූහු වැඩවෙසෙති. මෙකරුණ මා විසින් තෙරුන් වහන්සේලා හමුවෙහි අසන ලද්දේ ය. හමුවෙහි පිළිගන්නා ලද්දේ ය. ධර්මය යනු මෙය යි. විනය යනු මෙය යි. ශාස්තෘ ශාසනය යනු මෙය යි’ කියා ය. මහණෙනි, ඒ භික්ෂුවගේ කථාව නොපිළිගත යුත්තේ ය. ප්‍රතික්ෂේප නොකළ යුත්තේ ය. නොපිළිගෙන, ප්‍රතික්ෂේප නොකොට ඒ පද ප්‍රකාශනයන් මැනැවින් ඉගෙන සූත්‍රයෙහි බහා බැලිය යුත්තේ ය. විනයෙහිලා සැසඳිය යුත්තේ ය. ඉදින් සූත්‍රයෙහි බහා බලද්දී, විනයෙහිලා සසඳද්දී ඒ පැවසූ දෙය සූත්‍රයෙහි බැස ගනියි නම්, විනයෙහි ලා සැසඳෙයි නම් ඒ පිළිබඳ ව නිෂ්ඨාවකට පැමිණිය යුත්තේ ය. ‘ඒකාන්තයෙන් මෙය ඒ භාග්‍යවත් අරහත් සම්බුදුරජුන්ගේ වචනයකි. ඒ ස්ථවිර භික්ෂූන් විසින් මැනැවින් ගන්නා ලද දෙයකි’ යි. මහණෙනි, මෙම තෙවෙනි මහාපදේශය ධරාගනිව්.
ඉධ පන භික්ඛවේ භික්ඛු ඒවං වදෙය්‍ය : “අමුකස්මිං නාම ආවාසේ ඒකෝ ථේරෝ භික්ඛු විහරති බහුස්සුතෝ ආගතාගමෝ ධම්මධරෝ විනයධරෝ මාතිකාධරෝ. තස්ස මේ ථේරස්ස සම්මුඛා සුතං සම්මුඛා පටිග්ගහිතං අයං ධම්මෝ අයං විනයෝ ඉදං සත්ථුසාසන”න්ති.
තස්ස භික්ඛවේ භික්ඛුනෝ භාසිතං නේව අභිනන්දිතබ්බං න පටික්කෝසිතබ්බං. අනභිනන්දිත්වා අප්පටික්කෝසිත්වා තානි පදබ්‍යඤ්ජනානි සාධුකං උග්ගහෙත්වා සුත්තේ ඕතාරේතබ්බානි. විනයේ සන්දස්සේතබ්බානි. තානි චේ සුත්තේ ඕතාරියමානානි විනයේ සන්දස්සියමානානි න චේව සුත්තේ ඕතරන්ති, න විනයේ සන්දිස්සන්ති, නිට්ඨමෙත්ථ ගන්තබ්බං : ‘අද්ධා ඉදං න චේව තස්ස භගවතෝ වචනං අරහතෝ සම්මාසම්බුද්ධස්ස. තස්ස ච ථේරස්ස දුග්ගහීත’න්ති. ඉති හේතං භික්ඛවේ ඡඩ්ඪෙය්‍යාථ.
4. මහණෙනි, මෙහිලා භික්ෂුවක් මෙසේ කියන්නේ වෙයි. ‘ආයුෂ්මත්නි, අසවල් ආවාසයෙහි බහුශ්‍රැත වූ උගත් සූත්‍රාන්තයන් ඇති ධර්මධර විනයධර මාතෘකාධර එක් ස්ථවිරයන් වහන්සේ නමක් වැඩවෙසෙති. මෙකරුණ මා විසින් ඒ තෙරුන් වහන්සේ හමුවෙහි අසන ලද්දේ ය. හමුවෙහි පිළිගන්නා ලද්දේ ය. ධර්මය යනු මෙය යි. විනය යනු මෙය යි. ශාස්තෘ ශාසනය යනු මෙය යි’ කියා ය. මහණෙනි, ඒ භික්ෂුවගේ කථාව නොපිළිගත යුත්තේ ය. ප්‍රතික්ෂේප නොකළ යුත්තේ ය. නොපිළිගෙන, ප්‍රතික්ෂේප නොකොට ඒ පද ප්‍රකාශනයන් මැනැවින් ඉගෙන සූත්‍රයෙහි බහා බැලිය යුත්තේ ය. විනයෙහිලා සැසඳිය යුත්තේ ය. ඉදින් සූත්‍රයෙහි බහා බලද්දී, විනයෙහිලා සසඳද්දී ඒ පැවසූ දෙය සූත්‍රයෙහි නොබැස ගනියි නම්, විනයෙහි නොසැසඳෙයි නම් ඒ පිළිබඳ ව නිෂ්ඨාවකට පැමිණිය යුත්තේ ය. ‘ඒකාන්තයෙන් මෙය ඒ භාග්‍යවත් අරහත් සම්බුදුරජුන්ගේ වචනයක් නොවෙයි. ඒ ස්ථවිර භික්ෂුව විසින් වැරදි ලෙස ගන්නා ලද දෙයකි’ යි. මහණෙනි, මෙසේ මෙය බැහැර කර දමව්.
ඉධ පන භික්ඛවේ භික්ඛු ඒවං වදෙය්‍ය : “අමුකස්මිං නාම ආවාසේ ඒකෝ ථේරෝ භික්ඛු විහරති බහුස්සුතෝ ආගතාගමෝ ධම්මධරෝ විනයධරෝ මාතිකාධරෝ. තස්ස මේ ථේරස්ස සම්මුඛා සුතං සම්මුඛා පටිග්ගහීතං අයං ධම්මෝ අයං විනයෝ ඉදං සත්ථුසාසන”න්ති.
තස්ස භික්ඛවේ භික්ඛුනෝ භාසිතං නේව අභිනන්දිතබ්බං න පටික්කෝසිතබ්බං. අනභිනන්දිත්වා අප්පටික්කෝසිත්වා තානි පදබ්‍යඤ්ජනානි සාධුකං උග්ගහෙත්වා සුත්තේ ඕතාරේතබ්බානි. විනයේ සන්දස්සේතබ්බානි. තානි චේ සුත්තේ ඕතාරියමානානි විනයේ සන්දස්සියමානානි සුත්තේ චේව ඕතරන්ති විනයේ ච සන්දිස්සන්ති, නිට්ඨමෙත්ථ ගන්තබ්බං : ‘අද්ධා ඉදං තස්ස භගවතෝ වචනං අරහතෝ සම්මාසම්බුද්ධස්ස, තස්ස ච ථේරස්ස සුග්ගහිත’න්ති. ඉදං භික්ඛවේ චතුත්ථං මහාපදේසං ධාරෙය්‍යාථ.
මහණෙනි, මෙහිලා භික්ෂුවක් මෙසේ කියන්නේ වෙයි. ‘ආයුෂ්මත්නි, අසවල් ආවාසයෙහි බහුශ්‍රැත වූ උගත් සූත්‍රාන්තයන් ඇති ධර්මධර විනයධර මාතෘකාධර එක් ස්ථවිරයන් වහන්සේ නමක් වැඩවෙසෙති. මෙකරුණ මා විසින් ඒ තෙරුන් වහන්සේ හමුවෙහි අසන ලද්දේ ය. හමුවෙහි පිළිගන්නා ලද්දේ ය. ධර්මය යනු මෙය යි. විනය යනු මෙය යි. ශාස්තෘ ශාසනය යනු මෙය යි’ කියා ය. මහණෙනි, ඒ භික්ෂුවගේ කථාව නොපිළිගත යුත්තේ ය. ප්‍රතික්ෂේප නොකළ යුත්තේ ය. නොපිළිගෙන, ප්‍රතික්ෂේප නොකොට ඒ පද ප්‍රකාශනයන් මැනැවින් ඉගෙන සූත්‍රයෙහි බහා බැලිය යුත්තේ ය. විනයෙහිලා සැසඳිය යුත්තේ ය. ඉදින් සූත්‍රයෙහි බහා බලද්දී, විනයෙහිලා සසඳද්දී ඒ පැවසූ දෙය සූත්‍රයෙහි බැස ගනියි නම්, විනයෙහි ලා සැසඳෙයි නම් ඒ පිළිබඳ ව නිෂ්ඨාවකට පැමිණිය යුත්තේ ය. ‘ඒකාන්තයෙන් මෙය ඒ භාග්‍යවත් අරහත් සම්බුදුරජුන්ගේ වචනයකි. ඒ ස්ථවිර භික්ෂුව විසින් මැනැවින් ගන්නා ලද දෙයකි’ යි. මහණෙනි, මෙම සිව්වෙනි මහාපදේශය ධරාගනිව්.
ඉමේ ඛෝ භික්ඛවේ චත්තාරෝ මහාපදේසාති.
මහණෙනි, මේ වනාහී සතරක් වූ මහාපදේශයෝ ය.
සාදු! සාදු!! සාදු!!!
මහාපදේසදේසනා සූත්‍රය නිමා විය.
සඤ්චේතනියවග්ගෝ තතියෝ.
තුන්වෙනි සංචේතනීය වර්ගය අවසන් විය.
එහි පිළිවෙල උද්දානයයි :
චේතනා සූත්‍රය, පටිසම්භිදා සූත්‍රය, කොට්ඨිත සූත්‍රය, ආනන්ද සූත්‍රය, උපවාන සූත්‍රය, ආයාචන සූත්‍රය, රාහුල සූත්‍රය, චේතෝවිමුක්ති සූත්‍රය, නිබ්බාන සූත්‍රය සහ මහාපදේස සූත්‍රය වශයෙන් මෙහි සූත්‍ර දශයකි.
