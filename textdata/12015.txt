ඛුද්දක නිකාය
උදාන පාළි
4.2. උද්ධත සුත්තං
4.2. නොසන්සුන් සිත් ඇති භික්ෂූන් අරභයා වදාළ උදානය
ඒවං මේ සුතං - ඒකං සමයං භගවා කුසිනාරායං විහරති උපවත්තනේ මල්ලානං සාලවනේ. තේන ඛෝ පන සමයේන සම්බහුලා භික්ඛූ භගවතෝ අවිදූරේ අරඤ්ඤකුටිකායං විහරන්ති, උද්ධතා උන්නළා චපලා මුඛරා විකිණ්ණවාචා මුට්ඨස්සතිනෝ අසම්පජානා අසමාහිතා විබ්භන්තචිත්තා පාකතින්ද්‍රියා.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ කුසිනාරා නුවර උපවර්තන නම් වූ මල්ල රජදරුවන්ගේ සල් වනයේ.ඒ කාලෙ භාග්‍යවතුන් වහන්සේට නුදුරින්, බොහෝ භික්ෂූන් වහන්සේලා වනගත කුටිවල වාසය කළා. ඒ භික්ෂූන් වහන්සේලා තුළ සංසුන්කමක් නෑ. මාන්නෙන් උඩඟු වෙලා ඉන්නෙ. ඒ වගේම චපලයි. මුඛරියි. කට වාචාලයි. සිහි මුළා වෙලා. නුවණත් නෑ. අසමාහිතව බිරාන්ත සිත් ඇතිව, අසංවර ඉඳුරන් ඇතිවයි ඉන්නේ.
අද්දසා ඛෝ භගවා තේ සම්බහුලේ භික්ඛූ අවිදූරේ අරඤ්ඤකුටිකායං විහරන්තේ උද්ධතේ උන්නළේ චපලේ මුඛරේ විකිණ්ණවාචේ මුට්ඨස්සතිනෝ අසම්පජානේ අසමාහිතේ විබ්භන්තචිත්තේ පාකතින්ද්‍රියේ.
භාග්‍යවතුන් වහන්සේ තමන් වහන්සේට නුදුරින් වනගත කුටිවල නොසංසිඳුනු සිතින්, ඔසවාගත් මානයෙන්, චපලකමින්, මුඛරිකමින්, කට වාචාලකමින්, සිහි මුළාවෙන්, අඥානකමින්, අසමාහිතකමින්, බිරාන්ත සිතින්, අසංවර ඉඳුරන් ඇතිව ඉන්න භික්ෂූන් දැකගන්නට ලැබුනා.
අථ ඛෝ භගවා ඒතමත්ථං විදිත්වා තායං වේලායං ඉමං උදානං උදානේසි -
ඉතින් භාග්‍යවතුන් වහන්සේ මේ කරුණ දැනගෙන, ඒ වෙලාවේ මේ උදානය වදාළා.
1.අරක්ඛිතේන කායේන 
මිච්ඡාදිට්ඨිගතේන 
චථීනමිද්ධාභිභූතේන 
වසං මාරස්ස ගච්ඡති
“මිත්‍යා දෘෂ්ටියක් තුළ ඉඳගෙන, නොරැකගත් ඉඳුරන් ඇති කයක් තියාගෙන, නිදිමතටයි, අලසකමටයි යට වෙලා ඉන්න කෙනා, මාරයාගේ වසඟයට යනවා.
2.තස්මා රක්ඛිතචිත්තස්ස සම්මාසංකප්පගෝචරෝ
සම්මාදිට්ඨිපුරෙක්ඛාරෝ ඤත්වාන උදයබ්බයං
ථීනමිද්ධාභිභූ භික්ඛු සබ්බා දුග්ගතියෝ ජහේ”ති
එම නිසා, සිත රැකගන්න ඕන. සම්මා සංකල්පයටම යොමු වෙලා ඉන්න ඕන. නිදිමත, අලස බව මැඬලන්නට ඕන. අන්න ඒ භික්ෂුව හැම දුගතියක්ම දුරු කරලා දානවා.”
සාදු! සාදු!! සාදු!!!
