අංගුත්තර නිකාය
ඡක්ක නිපාතෝ
6.2.2.1. අනාගාමී ඵල සුත්තං
6.2.2.1. අනාගාමී ඵලය ගැන වදාළ දෙසුම
සාවත්ථිනිදානං .....
සැවැත් නුවර දී ය .....
ඡ භික්ඛවේ ධම්මේ අප්පහාය අභබ්බෝ අනාගාමිඵලං සච්ඡිකාතුං. කතමේ ඡ:
මහණෙනි, කරුණු සයක් ප්‍රහාණය නොකොට අනාගාමී ඵලය සාක්ෂාත් කරන්නට හැකියාව නැත්තේ ය. ඒ කවර කරුණු සයක් ද යත්;
අස්සද්ධියං, අහිරිකං, අනොත්තප්පං, කෝසජ්ජං, මුට්ඨසච්චං, දුප්පඤ්ඤතං.
ශ්‍රද්ධාව නැති බව ය, පවට ලැජ්ජාව නැති බව ය, පවට භය නැති බව ය, කුසීත බව ය, සිහි මුලා වූ බව ය, ප්‍රඥාව නැති බව ය.
ඉමේ ඛෝ භික්ඛවේ ඡ ධම්මේ අප්පහාය අභබ්බෝ අනාගාමිඵලං සච්ඡිකාතුං.
මහණෙනි, මේ කරුණු සය ප්‍රහාණය නොකොට අනාගාමී ඵලය සාක්ෂාත් කරන්නට හැකියාව නැත්තේ ය.
ඡ භික්ඛවේ ධම්මේ පහාය භබ්බෝ අනාගාමිඵලං සච්ඡිකාතුං. කතමේ ඡ:
මහණෙනි, කරුණු සයක් ප්‍රහාණය කොට අනාගාමී ඵලය සාක්ෂාත් කරන්නට හැකියාව ඇත්තේ ය. ඒ කවර කරුණු සයක් ද යත්;
අස්සද්ධියං, අහිරිකං, අනොත්තප්පං, කෝසජ්ජං, මුට්ඨසච්චං, දුප්පඤ්ඤතං.
ශ්‍රද්ධාව නැති බව ය, පවට ලැජ්ජාව නැති බව ය, පවට භය නැති බව ය, කුසීත බව ය, සිහි මුලා වූ බව ය, ප්‍රඥාව නැති බව ය.
ඉමේ ඛෝ භික්ඛවේ ඡ ධම්මේ පහාය භබ්බෝ අනාගාමිඵලං සච්ඡිකාතුන්ති.
මහණෙනි, මේ කරුණු සය ප්‍රහාණය කොට අනාගාමී ඵලය සාක්ෂාත් කරන්නට හැකියාව ඇත්තේ ය.
සාදු! සාදු!! සාදු!!!
අනාගාමී ඵල සූත්‍රය නිමා විය.
