අංගුත්තර නිකාය
දසක නිපාතෝ
10.1.5.10. භණ්ඩන සුත්තං
10.1.5.10. කෝළාහල ගැන වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ, තේන ඛෝ පන සමයේන සම්බහුලා භික්ඛු පච්ඡාභත්තං පිණ්ඩපාතපටික්කන්තා උපට්ඨානසාලායං සන්නිසින්නා සන්නිපතිතා භණ්ඩනජාතා කලහජාතා විවාදාපන්නා අඤ්ඤමඤ්ඤං මුඛසත්තීහි විතුදන්තා විහරන්ති.
එක් සමයක භාග්‍යවතුන් වහන්සේ සැවැත් නුවර ජේතවනය නම් වූ අනේපිඬු සිටුහුගේ ආරාමයෙහි වැඩවසන සේක. එසමයෙහි පිණ්ඩපාතයෙන් වැළකුණු පසුබත් කාලයෙහි බොහෝ භික්ෂූහු උපස්ථාන ශාලායෙහි රැස් ව සිටියාහු ය. රැස් ව දබර කරගත්තාහු ය. කලහ කරගත්තාහුය. වාද විවාද කරගත්තාහු ය. එකිනෙකා හට වචන නමැති සැතින් පහර දී ගත්තාහු ය.
අථ ඛෝ භගවා සායන්හසමයං පටිසල්ලානා වුට්ඨිතෝ යේනුපට්ඨානසාලා තේනුපසංකමි. උපසංකමිත්වා පඤ්ඤත්තේ ආසනේ නිසීදි. නිසජ්ජ ඛෝ භගවා භික්ඛු ආමන්තේසි. “කායනුත්ථ භික්ඛවේ ඒතරහි කථාය සන්නිසින්නා, කා ච පන වෝ අන්තරා කථා විප්පකතා”ති?
එකල්හී භාග්‍යවතුන් වහන්සේ සවස් වරුවෙහි භාවනාවෙන් නැගිට උපස්ථාන ශාලාව යම් තැනක ද, එතැනට වැඩි සේක. වැඩම කොට පණවන ලද අසුනෙහි වැඩහුන් සේක. එසේ වැඩහුන් භාග්‍යවතුන් වහන්සේ භික්ෂූන් ඇමතූ සේක.
“මහණෙනි, දැන් කවර නම් කථාවකින් ඔබ කල් යැව්වාහු ද? ඔබගේ කවර වූ කථාවක් අඩාල වූයේ ද?”
“ඉධ මයං භන්තේ පච්ඡාභත්තං පිණ්ඩපාතපටික්කන්තා උපට්ඨාන සාලායං සන්නිසින්නා සන්නිපතිතා භණ්ඩනජාතා කලහජාතා විවාදාපන්නා අඤ්ඤමඤ්ඤං මුඛසත්තීහි විතුදන්තා විහරාමා”ති.
“ස්වාමීනී, මෙහිලා අපි පසුබත් කල පිණ්ඩපාතයෙන් වැළකී උපස්ථාන ශාලාවෙහි රැස් ව හුන්නමෝ වෙමු. ඒ අපි දබර කරගත්තාහු, කලහ කරගත්තාහු, වාද විවාද කරගත්තාහු, එකිනෙකා හට වචන නැමැති සැතින් පහර දී ගත්තාහු වෙමු.”
“න ඛෝ පන ඉදං භික්ඛවේ තුම්හාකං පතිරූපං කුලපුත්තානං සද්ධා අගාරස්මා අනගාරියං පබ්බජිතානං යං තුම්හේ භණ්ඩනජාතා කලහජාතා විවාදාපන්නා, අඤ්ඤමඤ්ඤං මුඛසත්තීහි විතුදන්තා විහරෙය්‍යාථ”
“මහණෙනි, ශ්‍රද්ධාවෙන් යුක්ත ව ගිහි ගෙයින් නික්ම අනගාරික සසුනෙහි පැවිදි වූ කුලපුත්‍රයන් වූ ඔබට මේ අයුරින් දබර කරගැනීම, කලහ කරගැනීම, වාද විවාද කරගැනීම, එකිනෙකාට වචන නැමැති සැතින් පහර දී ගැනීම කිසිසේත් සුදුසු නැත.
දස ඉමේ භික්ඛවේ ධම්මා සාරාණීයා පියකරණා ගරුකරණා සංගහාය අවිවාදාය සාමග්ගියා ඒකීභාවාය සංවත්තන්ති. කතමේ දස:
මහණෙනි, නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන මේ කරුණු දසයකි. ඒ කවර දසයක් ද යත්;
1. ඉධ භික්ඛවේ භික්ඛු සීලවා හෝති පාතිමොක්ඛසංවරසංවුතෝ විහරති, ආචාරගෝචරසම්පන්නෝ අණුමත්තේසු වජ්ජේසු භයදස්සාවී සමාදාය සික්ඛති සික්ඛාපදේසු. යම්පි භික්ඛවේ භික්ඛු සීලවා හෝති ....(පෙ).... සමාදාය සික්ඛති සික්ඛාපදේසු. අයම්පි ධම්මෝ සාරාණීයෝ පියකරණෝ ගරුකරණෝ සංගහාය අවිවාදාය සාමග්ගියා ඒකීභාවාය සංවත්තති.
1. මහණෙනි, මෙහිලා භික්ෂුව සිල්වත් වෙයි. ප්‍රාතිමෝක්ෂ සංවරයෙන් සංවර වූයේ වෙයි. යහපත් ඇවතුම් පැවතුම් ඇතිව වසන්නේ වෙයි. අණුමාත්‍ර වූ වරදෙහි ත් බිය දකින සුළු ව සමාදන් වූ ශික්ෂාපදයන්හි හික්මෙන්නේ වෙයි. මහණෙනි, යම් හෙයකින් භික්ෂුවක් සිල්වත් වෙයි නම් ….(පෙ)…. සමාදන් වූ ශික්ෂාපදයන්හි හික්මෙන්නේ නම් මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
2. පුන ච පරං භික්ඛවේ භික්ඛු බහුස්සුතෝ හෝති සුතධරෝ සුතසන්නිචයෝ, යේ තේ ධම්මා ආදිකල්‍යාණා මජ්ඣේකල්‍යාණා පරියෝසානකල්‍යාණා සාත්ථා සබ්‍යඤ්ජනා කේවල පරිපුණ්ණං පරිසුද්ධං බ්‍රහ්මචරියං අභිවදන්ති, තථාරූපාස්ස ධම්මා බහුස්සුතා හොන්ති ධතා වචසා පරිචිතා, මනසානුපෙක්ඛිතා, දිට්ඨියා සුප්පටිවිද්ධා. අයම්පි ධම්මෝ සාරාණීයෝ පියකරණෝ ගරුකරණෝ සංගහාය අවිවාදාය සාමග්ගියා ඒකීභාවාය සංවත්තති.
2. තව ද මහණෙනි, භික්ෂුව ධර්මය බොහෝ සෙයින් අසන ලද්දේ වෙයි. ඒ ඇසූ දහම් දරන්නේ වෙයි. ඒ ඇසූ දහම් සිත්හිලා රැස් කරගන්නේ වෙයි. යම් ඒ ධර්මයෝ කල්‍යාණ වූ පටන් ගැනීමෙකින් යුක්ත වෙත් ද, කල්‍යාණ වූ මැදකින් යුක්ත වෙත් ද, කල්‍යාණ වූ අවසානයකින් යුක්ත වෙත් ද, අර්ථ සහිත වෙත් ද, පැහැදිලි වචනයෙන් යුක්ත වෙත් ද, හැම ලෙසින් ම පිරිපුන් පිරිසිදු නිවන් මග පවසත් ද, එබඳු වූ ධර්මයෝ ඔහු විසින් බොහෝ කොට අසන ලද්දාහු ය. ධාරණය කරගන්නා ලද්දාහු ය. වචනයෙන් පිරිවහන ලද්දාහු ය. මනසින් විමසන ලද්දාහු ය. නුවණින් අවබෝධ කරන ලද්දාහු ය. මහණෙනි, යම් හෙයකින් භික්ෂුව ධර්මය බොහෝ කොට අසන ලද්දේ වෙයි ද, ….(පෙ)…. නුවණින් අවබෝධ කරන ලද්දේ වෙයි ද, මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
3. පුන ච පරං භික්ඛවේ භික්ඛු කල්‍යාණමිත්තෝ හෝති කල්‍යාණසහායෝ කල්‍යාණසම්පවංකෝ. යම්පි භික්ඛවේ භික්ඛු කල්‍යාණමිත්තෝ හෝති කල්‍යාණසහායෝ කල්‍යාණසම්පවංකෝ. අයම්පි ධම්මෝ සාරාණීයෝ පියකරණෝ ....(පෙ).... ඒකීභාවාය සංවත්තති.
3. තව ද මහණෙනි, භික්ෂුව කලණ මිතුරන් ඇත්තේ වෙයි. කල්‍යාණ සහායකයන් ඇත්තේ වෙයි. කලණ මිතුරන්ගේ ඇසුරට නැඹුරු වූයේ වෙයි. මහණෙනි, යම් හෙයකින් භික්ෂුව කලණ මිතුරන් ඇත්තේ වෙයි ද, කල්‍යාණ සහායකයන් ඇත්තේ වෙයි ද, කලණ මිතුරන්ගේ ඇසුරට නැඹුරු වූයේ වෙයි ද මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
4. පුන ච පරං භික්ඛවේ භික්ඛු සුවචෝ හෝති සෝවචස්සකරණේහි ධම්මේහි සමන්නාගතෝ, ඛමෝ පදක්ඛිණාහී අනුසාසනිං යම්පි භික්ඛවේ භික්ඛු සුවචෝ හෝති සෝවචස්සකරණේහි ධම්මේහි සමන්නාගතෝ, ඛමෝ පදක්ඛිණග්ගාහී අනුසාසනිං, අයම්පි ධම්මෝ සාරාණීයෝ පියකරණෝ ගරුකරණෝ සංගහාය අවිවාදාය සාමග්ගියා ඒකීභාවාය සංවත්තති.
4. තව ද මහණෙනි, භික්ෂුව කීකරු වූයේ වෙයි. කීකරු බව ඇතිකරන ගුණදහමින් යුක්ත වූයේ ද වෙයි. ඉවසීමෙන් යුක්ත වූයේ වෙයි. අවවාදයන් ලැබෙන විට පැදකුණු කොට ගරු බුහුමන් සහිත ව පිළිගන්නේ වෙයි. මහණෙනි, යම් හෙයකින් භික්ෂුව කීකරු වූයේ වෙයි ද, කීකරු බව ඇතිකරන ගුණ දහමින් යුක්ත වූයේ වෙයි ද, ඉවසීමෙන් යුක්ත වෙයි ද, අවවාද ලැබෙන විට පැදකුණු කොට ගරු බුහුමන් සහිතව පිළිගන්නේ වෙයි ද, මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
5. පුන ච පරං භික්ඛවේ භික්ඛු යානි තානි සබ්‍රහ්මචාරීනං උච්චාවචානි කිංකරණීයානි තත්ථ දක්ඛෝ හෝති අනලසෝ තත්‍රූපායාය වීමංසාය සමන්නාගතෝ අලං කාතුං අලං සංවිධාතුං. යම්පි භික්ඛවේ භික්ඛු යානි තානි සබ්‍රහ්මචාරීනං උච්චාවචානි කිංකරණීයානි, තත්ථ දක්ඛෝ හෝති අනලසෝ තත්‍රූපායාය වීමංසාය සමන්නාගතෝ අලං කාතුං අලං සංවිධාතුං. යම්පි භික්ඛවේ භික්ඛු යානි තානි සබ්‍රහ්මචාරීනං උච්චාවචානි කිං කරණීයානි තත්ථ දක්ඛෝ හෝති අනලසෝ තත්‍රූපායාය වීමංසාය සමන්නාගතෝ අලං කාතුං අලං සංවිධාතුං අයම්පි ධම්මෝ සාරාණීයෝ පියකරණෝ ....(පෙ).... ඒකීභාවාය සංවත්තති.
5. තව ද මහණෙනි, භික්ෂුව සබ්‍රහ්මචාරීන් වහන්සේලාගේ යම් කුදු මහත් වැඩපළ සොයා බැලිය යුතුව ඇද්ද, එහිලා දක්ෂ වෙයි. අලස බවින් තොර වෙයි. එහිලා විමසා බලා වැඩකටයුතු කරන්නේ වෙයි. ඒ කටයුතු කිරීමට දක්ෂ වූයේ ද වෙයි. පිළිවෙලකට කිරීමට දක්ෂ වූයේ ද වෙයි. මහණෙනි, යම් හෙයකින් භික්ෂුව සබ්‍රහ්චාරීන් වහන්සේලාගේ යම් කුදු මහත් වැඩපළ සොයා බැලිය යුතු ව ඇද්ද, එහිලා දක්ෂ වෙයි ද, අලස බවින් තොර වෙයි ද, එහිලා විමසා බලා වැඩකටයුතු කරන්නේ වෙයි ද, ඒ කටයුතු කිරීමට දක්ෂ වූයේ වෙයි ද පිළිවෙලකට කිරීමට දක්ෂ වූයේ වෙයි ද මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
6. පුන ච පරං භික්ඛවේ භික්ඛු ධම්මකාමෝ හෝති පියසමුදාහාරෝ අභිධම්මේ අභිවිනයේ උළාරපාමොජ්ජෝ, යම්පි භික්ඛවේ භික්ඛු ධම්මකාමෝ හෝති පියසමුදාහාරෝ අභිධම්මේ අභිවිනයේ උළාරපාමොජ්ජෝ. අයම්පි ධම්මෝ සාරාණීයෝ, පියකරණෝ ....(පෙ).... ඒකීභාවාය සංවත්තති.
6. තවද මහණෙනි, භික්ෂුව ධර්මයට කැමති වූයේ වෙයි. ප්‍රිය වූ බසින් ධර්මය දෙසන්නේ ද වෙයි. ගැඹුරු ධර්මයෙහි ත්, ගැඹුරු විනයෙහි ත් උදාර වූ සතුටක් විඳින්නේ වෙයි. මහණෙනි, යම් හෙයකින් භික්ෂුව ධර්මයට කැමති වන්නේ ද, ප්‍රිය වූ බසින් දහම් දෙසන්නේ ද, ගැඹුරු ධර්මයෙහි ත්, ගැඹුරු විනයෙහි ත් උදාර වූ සතුටක් විඳින්නේ ද මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
7. පුන ච පරං භික්ඛවේ භික්ඛු ආරද්ධවිරියෝ විහරති අකුසලානං ධම්මානං පහානාය කුසලානං ධම්මානං උපසම්පදාය ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු. යම්පි භික්ඛවේ භික්ඛු ආරද්ධවිරියෝ විහරති අකුසලානං ධම්මානං පහානාය කුසලානං ධම්මානං උපසම්පදාය ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු. අයම්පි ධම්මෝ සාරාණීයෝ පියකරණෝ ගරුකරණෝ සංගහාය අවිවාදාය සාමග්ගියා ඒකීභාවාය සංවත්තති:
7. තව ද මහණෙනි, භික්ෂුව පටන්ගත් වීර්යයෙන් යුක්ත වූයේ වෙයි. අකුසල් දහම් ප්‍රහාණය කිරීමට ත්, කුසල් දහම් උපදවා ගැනීමට ත් නිසි බල ඇතියෙක් වෙයි. දැඩි වීර්යයකින් යුක්ත වෙයි. කුසල් දහම් ඉපිදවීමෙහිලා අත් නොහළ වීර්යය ඇත්තේ වෙයි. මහණෙනි, යම් හෙයකින් භික්ෂුව පටන් ගත් වීර්යයෙන් යුක්ත වූයේ වෙයි ද, අකුසල් දහම් ප්‍රහාණය කිරීමට ත්, කුසල් දහම් උපදවා ගැනීමට ත් නිසි බල ඇතියෙක් වෙයි ද, දැඩි වීර්යයකින් යුක්ත වෙයි ද, කුසල් දහම් ඉපිදවීමෙහිලා අත් නොහළ වීර්යය ඇත්තේ වෙයි ද මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
8. පුන ච පරං භික්ඛවේ භික්ඛු සන්තුට්ඨෝ හෝති ඉතරීතරචීවරපිණ්ඩපාත සේනාසන ගිලානපච්චය භේසජ්ජපරික්ඛාරේන. යම්පි භික්ඛවේ භික්ඛු සන්තුට්ඨෝ හෝති ඉතරීතර චීවරපිණ්ඩපාතසේනාසන ගිලානපච්චයභේසජ්ජපරික්ඛාරේන. අයම්පි ධම්මෝ සාරාණීයෝ පියකරණෝ ගරුකරණෝ ....(පෙ).... ඒකීභාවාය සංවත්තති.
8. තව ද මහණෙනි, භික්ෂුව ලද දෙයින් සතුටු වූයේ වෙයි. ලද සිවුරකින්, ලද පිණ්ඩපාතයකින්, ලද සෙනසුනකින්, ලද ගිලන්පස බෙහෙත් පිරිකරකින් සතුටු වූයේ වෙයි. මහණෙනි, යම් හෙයකින් භික්ෂුව ලද දෙයින් සතුටු වූයේ වෙයි ද, ලද සිවුරකින්, ලද පිණ්ඩපාතයකින්, ලද සෙනසුනකින්, ලද ගිලන්පස බෙහෙත් පිරිකරකින් සතුටු වූයේ වෙයි ද මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
9. පුන ච පරං භික්ඛවේ භික්ඛු සතිමා හෝති පරමේන සතිනේපක්කේන සමන්නාගතෝ චිරකතම්පි චිරභාසිතම්පි සරිතා අනුස්සරිතා. යම්පි භික්ඛවේ භික්ඛු සතිමා හෝති පරමේන සතිනේපක්කේන සමන්නාගතෝ චිරකතම්පි චිරභාසිතම්පි සරිතා අනුස්සරිතා. අයම්පි ධම්මෝ සාරාණීයෝ ....(පෙ).... ඒකීභාවාය සංවත්තති:
9. තව ද මහණෙනි, භික්ෂුව මනා සිහි ඇත්තේ වෙයි. නුවණින් යුතුව උතුම් අයුරින් සිහිය පවත්වන්නේ වෙයි. බොහෝ කලකට පෙර කරන ලද යමක් ඇද්ද, බොහෝ කලකට පෙර පැවසූ යමක් ඇද්ද එය සිහි කරන්නේ, නැවත නැවත සිහි කරන්නේ වෙයි. මහණෙනි, යම් හෙයකින් භික්ෂුව මනා සිහි ඇත්තේ වෙයි ද, නුවණින් යුතු ව උතුම් අයුරින් සිහිය පවත්වන්නේ වෙයි ද, බොහෝ කලකට පෙර කරන ලද යමක් ඇද්ද, බොහෝ කලකට පෙර පැවසූ යමක් ඇද්ද එය සිහි කරන්නේ, නැවත නැවත සිහි කරන්නේ වෙයි ද, මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
10. පුන ච පරං භික්ඛවේ භික්ඛු පඤ්ඤවා හෝති උදයත්ථගාමිනියා පඤ්ඤාය සමන්නාගතෝ’ අරියාය නිබ්බේධිකාය සම්මා දුක්ඛක්ඛයගාමිනියා. යම්පි භික්ඛවේ භික්ඛු පඤ්ඤවා හෝති උදයත්ථගාමිනියා පඤ්ඤාය සමන්නාගතෝ අරියාය නිබ්බේධිකාය සම්මා දුක්ඛක්ඛයගාමිනියා. අයම්පි ධම්මෝ සාරාණීයෝ පියකරණෝ ගරුකරණෝ සංගහාය අවිවාදාය සාමග්ගියා ඒකීභාවාය සංවත්තති.
10. තව ද මහණෙනි, භික්ෂුව ප්‍රඥාවන්ත වෙයි. මැනැවින් දුක් ගෙවී යාමෙහි සමර්ථ වූ ආර්ය වූ තියුණු අවබෝධයෙකින් යුක්ත වූයේ, හටගැනීම ත් නැතිවීම ත් මැනැවින් වැටහෙන ප්‍රඥාවෙකින් යුක්ත වූයේ වෙයි. මහණෙනි, යම්හෙයකින් භික්ෂුව ප්‍රඥාවන්ත වෙයි ද, මැනැවින් දුක් ගෙවී යාමෙහි සමර්ථ වූ ආර්ය වූ තියුණු අවබෝධයෙකින් යුක්ත වූයේ ද, හටගැනීම ත් නැතිවීම ත් මැනැවින් වැටහෙන ප්‍රඥාවෙකින් යුක්ත වූයේ වෙයි ද, මෙය ද නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණකි.
ඉමේ ඛෝ භික්ඛවේ දසධම්මා සාරාණීයා පියකරණා ගරුකරණා සංගහාය අවිවාදාය ඒකීභාවාය සංවත්තන්තී’ති.

මහණෙනි, නිතර සිහි කළ යුතු, ප්‍රිය බව ඇති කරන, ගෞරවය ඇති කරන, එකිනෙකාට උපකාරී වන, විවාද රහිත ව සමගියෙන් විසීමට හේතු වන, එකට වාසය කිරීමට හේතුවන කරුණු දසය මේවා ය.”
සාදු! සාදු!! සාදු!!!
භණ්ඩන සූත්‍රය නිමා විය.
අක්කෝසවග්ගෝ පඤ්චමෝ.
පස්වෙනි අක්කෝස වර්ගය අවසන් විය.
පළමු පණ්ණාසකය නිමා විය.
තත්‍රැද්දානං:
එහි පිළිවෙල උද්දානයයි :
විවාදා ද්වේ ච මූලානි කුසිනාරා පවේසනේ,
සක්කා මහාලි ධම්මා ච සරීරට්ඨා ච භණ්ඩානාති
පඨමෝ පණ්ණාසකෝ සමත්තෝ
විවාද සූත්‍රය, විවාදමූල සූත්‍ර දෙක, කුසිනාරා සූත්‍රය, අන්තේපුරප්පවේසන සූත්‍රය, සක්‍ය සූත්‍රය, මහාලි සූත්‍රය, දස ධම්ම සූත්‍රය, සරීරට්ඨ සූත්‍රය සහ භණ්ඩන සූත්‍රය වශයෙන් මෙහි සූත්‍ර දසයකි.
