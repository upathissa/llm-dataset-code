ඛුද්දක නිකාය
සුත්ත නිපාතෝ
8. පසූර සුත්තං
8. පසූර තවුසා ගැන වදාළ දෙසුම
828.ඉධේව සුද්ධි ඉති වාදියන්ති
නාඤ්ඤේසු ධම්මේසු විසුද්ධිමාහු
යං නිස්සිතා තත්ථ සුභං වදානා
පච්චේකසච්චේසු පුථූ නිවිට්ඨා
පිරිසිදු වේ තම දහමෙන් - කියමින් පැටලී වාදෙන්
දොස්ම නගති අනිත් අයට - පිරිසිදුවට නැත කියමින්
තමන් හිතා ගත් දේවල් - අරගෙන සුන්දර විලසින්
ඇත්තක් යයි සලකා ගෙන - තම තමන්ගෙ වාද ගොඩේ
බැසගෙන ඒ තුළ ගිලෙමින් - සිටිති තවුස් පිරිස බොහෝ

829.තේ වාදකාමා පරිසං විගය්හ
බාලං දහන්ති මිථු අඤ්ඤමඤ්ඤං
වදන්ති තේ අඤ්ඤසිතා කථොජ්ජං
පසංසකාමා කුසලා වදානා
පැනගෙන මහ පිරිස් මැදට - වාද කරන්නට කැමති ව
ඇඟිලි දිගු කරත් උනුනට - ‘උඹල මෝඩයෝ’ කියමින්
‘අපි වෙමු වාදේ හපන්නු’ - කියා ලබන්නට පැසසුම්
පැටලී වාදෙන් වාදෙට - කාලෙ ගෙවත් වාදයට ම

830.යුත්තෝ කථායං පරිසාය මජ්ඣේ
පසංසමිච්ඡං විනිඝාති හෝති
අපාහතස්මිං පන මංකු හෝති
නින්දාය සෝ කුප්පති රන්ධමේසී
මහා පිරිස් මැද මතුවී - කැළඹී ගිය විට වාදෙන්ප
පැසසුම් ලැබුමට කැමතිව - නින්දා බැට දෙයි අනුන්ට
ඉවත් කෙරුව විට වාදෙන් - කරබා ගෙන හිඳී යසට
නින්දාවට කුපිත වෙමින් - ප්‍රතිවාදින් තුළ තිබෙනා
සිදුරම සොයමින් පසුවෙයි

831.යමස්ස වාදං පරිහීනමාහු
අපාසදං පඤ්හවීමංසකා සේ
පරිදේවති සෝචති හීනවාදෝ
උපච්චගා මන්ති අනුත්ථුනාති
ප්‍රශ්න නඟා විමසන අය - ඔහු ගේ වාදය විමසා
‘ළාමක දෙයකි’ යි කියමින් - ඉවත් කෙරුව විට වාදෙන්
පිරිහී ගිය විට වාදෙන් - ‘අනේ මාව ඉවත් කළා’!
කියමින් වැළපී තතනයි - හිඳී තැවි තැවී සෝකෙන්

832.ඒතේ විවාදා සමණේසු ජාතා
ඒතේසු උග්ඝාති නිඝාති හෝති
ඒවම්පි දිස්වා විරමේ කථොජ්ජං
න හඤ්ඤදත්ථත්ථි පසංසලාභා
තවුසන් අතරේ තිබෙනා - වාදයන් ගෙ හැටි මෙසේය
පැසසුම් හා නින්දාවය - මෙවැනි වාද තුළ ඇත්තේ
මේ බව නුවණින් දුටු විට - නො ඇලේ කිසි වාදයකට
පැසසීමක් ලැබීම මිස - නැත වෙන අරුතක් වාදෙක

833.පසංසිතෝ වා පන තත්ථ හෝති
අක්ඛාය වාදං පරිසාය මජ්ඣේ
සෝ තං හසති උන්නමතිච්ච තේන
පප්පුය්‍ය තමත්ථං යථාමනෝ අහූ
පිරිසක් මැද වාදය කොට - ජයක් ලබා ගත් විට හේ
තමා කෙරුව වාදය ගැන - කිත් පැසසුම් පැමිණෙන්නේ
සිනාසෙමින් සිටියි එවිට - උඩඟුව ඉහළට යයි සිත
තමා සිතා ගත් විලසින් - ජය ලැබ ගත් බව කියමින්

834.යා උන්නති සාස්ස විඝාතභූමි
මානාතිමානං වදතේ පනේසෝ
ඒතම්පි දිස්වා න විවාදයේථ
න හි තේන සුද්ධිං කුසලා වදන්ති
ඔහු තුළ ඇති උඩඟු බව ම - ඔහු හට සලසයි කරදර
‘හිතට ගත්ත අතිමානය’ - යයි පවසති මේ ගැන ලොව
නුවණින් මෙය දැක්ක විටදි - නො ම පැටලී යයි වාදෙට
සදහම් දකිනා උතුමන් - කිසිදින නොම පවසත්මය
වාදයකින් පිරිසිදු බව

835.සූරෝ යථා රාජඛාදාය පුට්ඨෝ
අභිගජ්ජමේති පටිසූරමිච්ඡං
යේනේව සෝ තේන පලේහි සූර
පුබ්බේව නත්ථි යදිදං යුධාය
ගුස්තිකාරයෙකු දුටු විට - ගොරවා ගෙන යන සටනට
රාජ බොජුන් අනුභව කළ - ගුස්තිකාරයෙක් විලසට
එවැනි ගුස්තිකාරයන් ම - සිටින තැනක් සොයා බලා
ඔබ යා යුතුමය එදෙසට
මා තුළ නම් කළින් සිටම - නැත කෙලෙසුන් ගුස්තියකට

836.යේ දිට්ඨිමුග්ගය්හ විවාදයන්ති
ඉදමේව සච්චන්ති ච වාදයන්ති
තේ ත්වං වදස්සු න හි තේධ අත්ථි
වාදම්හි ජාතේ පටිසේනිකත්තා
වැරදි මතය ගෙන දැඩිලෙස - පැටලේ නම් වාදයකට
තම මතයම ඇත්තක් යයි - කියමින් සකසයි වාදම
තමන් හදන වාදය තුළ - ප්‍රතිවාදය ගොඩ නඟනා
එබඳු අයම සොයා යන්න - මෙහි නැත ඔබ සොයනා අය

837.විසේනිකත්වා පන යේ චරන්ති
දිට්ඨීහි දිට්ඨිං අවිරුජ්ඣමානා
තේසු ත්වං කිං ලභේථෝ පසූර
යේසීධ නත්ථි පරමුග්ගහීතං
කෙලෙස් මාර සෙනඟ නසා - සදහම් තුළ සිටින කෙනා
වාදයකින් වාදයකට - ගැටී නොයත්ම ය කිසිදින
පසූරයෙනි, ඒ අය තුළ - කාවද ඔබ සොයා යන්නේ?
දැඩිව ගත්තු කිසිම දෙයක් - නොමැති ය ඒ උදවිය තුළ

838. අථ ත්වං පවිතක්කමාගමා
මනසා දිට්ඨිගතානි චින්තයන්තෝ
ධෝනෙන යුගං සමාගමා
න හි ත්වං සක්ඛසි සම්පයාතවේති
සිතින් ගොතා ගත්ත වාද - තුළ තම සිත පටලවගෙන
වාද බරක් හිසින් අරන් - ඔබ නම් මෙහි සිටින නමුත්
කෙලෙස් නැසූ මුනිවරු හා - එකටෙක දොඩමින් සිටින්ට
සිතා සිටිය නමුත් ඔබට - එය කළ නොහැකිය කිසිදින

පසුර සුත්තං නිට්ඨිතං.
පසූර තවුසා නිසා වදාළ දෙසුම නිමා විය.
සාදු! සාදු!! සාදු!!!
