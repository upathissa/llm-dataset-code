ඛුද්දක නිකාය
ඉතිවුත්තක පාළි
3.2.9. පඨම රාග සුත්තං
3.2.9. රාගය ගැන වදාළ පළමු දෙසුම
68. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. යස්ස කස්සචි භික්ඛවේ රාගෝ අප්පහීනෝ, දෝසෝ අප්පහීනෝ මෝහෝ අප්පහීනෝ, අයං වුච්චති භික්ඛවේ බද්ධෝ මාරස්ස, පමුක්කස්ස මාරපාසෝ යථාකාමකරණීයෝ ච පාපිමතෝ.
“පින්වත් මහණෙනි, කෙනෙක් ඉන්නවා, ඔහුගේ රාගය ප්‍රහීණ වෙලා නෑ. ද්වේෂය ප්‍රහීණ වෙලා නෑ. මෝහය ප්‍රහීණ වෙලා නෑ. පින්වත් මහණෙනි, මොහුට තමයි කියන්නේ මාරයාට බැඳුන කෙනා කියලා. මාරයාගේ තොණ්ඩුවට අහුවුන කෙනා කියලා. පාපී මාරයා විසින් කැමති දෙයක් කරන්න පුලුවන් වුන කෙනා කියලා.
යස්ස කස්සචි භික්ඛවේ රාගෝ පහීනෝ දෝසෝ පහීනෝ මෝහෝ පහීනෝ, අයං වුච්චති භික්ඛවේ අබද්ධෝ මාරස්ස ඕමුක්කස්ස මාරපාසෝ. න යථාකාමකරණීයෝ පාපිමතෝ’ති.
පින්වත් මහණෙනි, කෙනෙක් ඉන්නවා, ඔහුගේ රාගය ප්‍රහීණ වෙලා. ද්වේෂය ප්‍රහීණ වෙලා. මෝහය ප්‍රහීණ වෙලා. පින්වත් මහණෙනි, මොහුට තමයි කියන්නේ මාරයාට නොබැඳුන කෙනා කියලා. මාරයාගේ තොණ්ඩුව අයින් කරපු කෙනා කියලා. මාරයා විසින් කැමති දෙයක් කරන්න බැරි කෙනා කියලා.”
ඒතමත්ථං භගවා අවෝච. තත්ථේතං ඉති වුච්චති.
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “යස්ස රාගෝ ච දෝසෝ ච අවිජ්ජා ච විරාජිතා
තං භාවිතත්තඤ්ඤතරං බ්‍රහ්මභූතං තථාගතං
බුද්ධං වේරභයාතීතං ආහු සබ්බප්පහායින”න්ති
“යම් කෙනෙක් තුළ රාගයත්, ද්වේෂයත්, මෝහයත්, අවිද්‍යාවත් දුරු වෙලා නම් තියෙන්නේ ඔහු දියුණු කළ සිත් ඇති අය අතර කෙනෙක්. ශ්‍රේෂ්ඨත්වයට පත් වූ කෙනෙක්. තථාගත (අරහත්) බවට පත් වූ කෙනෙක්. ආර්ය සත්‍යය අවබෝධ කළ කෙනෙක්. භය වෛර ඉක්මවා ගිය කෙනෙක්. හැම අකුසල්ම දුරු කළ කෙනෙක් කියලයි ඔහුට කියන්නේ.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
