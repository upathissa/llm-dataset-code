සංයුත්ත නිකාය
සළායතන වග්ගෝ
1.1.10. දුතිය බාහිරානිච්ච සුත්තං
1.1.10. බාහිර දේ තුළ ඇති අනිත්‍යතාව ගැන වදාළ දෙවෙනි දෙසුම
සාවත්ථියං....
සැවැත් නුවර දී ….
රූපා භික්ඛවේ, අනිච්චා අතීතානාගතා. කෝ පන වාදෝ පච්චුප්පන්නානං, ඒවං පස්සං භික්ඛවේ, සුතවා අරියසාවකෝ අතීතේසු රූපේසු අනපේඛෝ හෝති, අනාගතේ රූපේ නාභිනන්දති, පච්චුප්පන්නානං රූපානං නිබ්බිදාය විරාගාය නිරෝධාය පටිපන්නෝ හෝති. සද්දා ....(පෙ).... ගන්ධා ....(පෙ).... රසා ....(පෙ).... ඵොට්ඨබ්බා ....(පෙ).... ධම්මා අනිච්චා අතීතානාගතා. කෝ පන වාදෝ පච්චුප්පන්නානං, ඒවං පස්සං භික්ඛවේ, සුතවා අරියසාවකෝ අතීතේසු ධම්මේසු අනපේඛෝ හෝති, අනාගතේ ධම්මේ නාභිනන්දති, පච්චුප්පන්නානං ධම්මානං නිබ්බිදාය විරාගාය නිරෝධාය පටිපන්නෝ හෝතීති.
පින්වත් මහණෙනි, අතීත වූත් අනාගත වූත් රූප අනිත්‍යයි. ඉතින් වර්තමාන රූපවල අනිත්‍ය බව ගැන කවර කතා ද? පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට අතීතයට ගිය රූප පිළිබඳව අපේක්ෂා රහිත (මධ්‍යස්ථ) වෙනවා. අනාගත රූප පිළිගන්නේ නෑ. වර්තමානයෙහි ඇති රූප පිළිබඳව කලකිරීම පිණිස, නො ඇල්ම පිණිස, තණ්හාව නිරුද්ධ වීම පිණිස ධර්මයෙහි හැසිරෙනවා. ශබ්ද ….(පෙ)…. ගඳ-සුවඳ ….(පෙ)…. රස ….(පෙ)…. පහස ….(පෙ)…. අතීත වූත් අනාගත වූත් සිතට අරමුණු වන දේ අනිත්‍යයි. ඉතින් වර්තමානයේ සිතට අරමුණු වන දේ තුළ ඇති අනිත්‍ය බව ගැන කවර කතා ද? පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට අතීතයට ගිය සිතට අරමුණු වුණ දේ පිළිබඳව අපේක්ෂා රහිත (මධ්‍යස්ථ) වෙනවා. අනාගතයේ සිතට අරමුණු වන දේ පිළිගන්නේ නෑ. වර්තමානයෙහි සිතට අරමුණු වන දේ පිළිබඳව කලකිරීම පිණිස, නො ඇල්ම පිණිස, තණ්හාව නිරුද්ධ වීම පිණිස ධර්මයෙහි හැසිරෙනවා.
සාදු! සාදු!! සාදු!!!
දුතිය බාහිරානිච්ච සූත්‍රය නිමා විය.
