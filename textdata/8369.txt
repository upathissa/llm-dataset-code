අංගුත්තර නිකාය
චතුක්ක නිපාතෝ
4.1.3.6. කුහක සුත්තං
4.1.3.6. කුහක භික්ෂූන් ගැන වදාළ දෙසුම
යේ තේ, භික්ඛවේ, භික්ඛූ කුහා ථද්ධා ලපා සිංගී උන්නළා අසමාහිතා, න මේ තේ, භික්ඛවේ, භික්ඛූ මාමකා. අපගතා ච තේ, භික්ඛවේ භික්ඛූ ඉමස්මා ධම්මවිනයා, න ච තේ ඉමස්මිං ධම්මවිනයේ වුද්ධිං විරුළ්හිං වේපුල්ලං ආපජ්ජන්ති.
මහණෙනි, යම් ඒ භික්ෂූහු කුහක වෙත් ද, ක්‍රෝධයෙන් යුතුව අවවාදයට නොනැමී සිටිත් ද, චාටු බස් කියත් ද, දැඩි මාන්නයෙන් සිටිත් ද, තමා හුවා දක්වත් ද, ඔසොවා ගත් කෙලෙස් අං ඇද්ද, අසමාහිත සිත් ඇතුව සිටිත් ද, මහණෙනි, ඒ භික්ෂූහු මා උදෙසා පැවිදි වූ මා අයත් සඟ පිරිස නොවෙති. මහණෙනි, ඒ භික්ෂූහු මේ ධර්ම විනයෙහි බැහැර ව ගියාහු ය. මේ ධර්ම විනය තුළ අභිවෘද්ධියක්, වැඩිදියුණුවක්, විපුල බවක් අත්පත් කර නොගනිති.
යේ ච ඛෝ තේ, භික්ඛවේ, භික්ඛූ නික්කුහා නිල්ලපා ධීරා අත්ථද්ධා සුසමාහිතා, තේ ඛෝ මේ, භික්ඛවේ, භික්ඛූ මාමකා. අනපගතා ච තේ, භික්ඛවේ, භික්ඛූ ඉමස්මා ධම්මවිනයා. තේ ච ඉමස්මිං ධම්මවිනයේ වුද්ධිං විරුළ්හිං වේපුල්ලං ආපජ්ජන්තී”ති.
මහණෙනි, යම් ඒ භික්ෂූහු කුහක නොවෙත් ද, චාටු බස් නොපවසත් ද, නුවණ ඇති ව සිටිත් ද, අවවාදයට නැමී සිටිත් ද, මැනැවින් එකඟ වූ සිත් ඇද්ද, ඔවුහු මා උදෙසා පැවිදි වූ, මා අයත් භික්ෂූහු ය. මහණෙනි, ඒ භික්ෂූහු මේ ධර්ම විනයෙහි බැහැර ව නොගියාහු ය. මේ ධර්ම විනය තුළ අභිවෘද්ධියක්, වැඩිදියුණුවක්, විපුල බවක් අත්පත් කරගනිති.(ගාථා)
“කුහා ථද්ධා ලපා සිංගී, උන්නළා අසමාහිතා;න තේ ධම්මේ විරූහන්ති, සම්මාසම්බුද්ධදේසිතේ.

කුහක වූ, මාන්නයෙන් දැඩි වූ, චාටු බස් පවසන්නා වූ, කෙලෙස් අං ඇති, සිතට ගත් මාන්නයෙන් යුතු, එකඟ සිත් නැති, යම් භික්ෂූහු සිටිත් ද, ඔවුහු සම්මා සම්බුදුරජුන් විසින් දේශනා කරන ලද ධර්මයෙහි දියුණුවක් නොලබති.
“නික්කුහා නිල්ලපා ධීරා, අත්ථද්ධා සුසමාහිතා;තේ වේ ධම්මේ විරූහන්ති, සම්මාසම්බුද්ධදේසිතේ”ති.

කුහක බවින් තොර වූ, චාටු බස් නොපවසන, නුවණැති, මොලොක් ගතිගුණ ඇති, මැනැවින් එකඟ වූ සිත් ඇති යම් භික්ෂූහු වෙත් ද, ඔවුහු ඒකාන්තයෙන් සම්මා සම්බුදුරජුන් විසින් දේශනා කරන ලද ධර්මයෙහි දියුණුව ලබති.
සාදු! සාදු!! සාදු!!!
කුහක සූත්‍රය නිමා විය.
