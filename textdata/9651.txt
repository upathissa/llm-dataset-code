අංගුත්තර නිකාය
පඤ්චක නිපාතෝ
5.3.1.8. අසේඛ සුත්තං
5.3.1.8. නිවන් මග සම්පූර්ණ කළ භික්ෂුව ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ භික්ඛු ආහුනෙය්‍යෝ ....(පෙ).... අනුත්තරං පුඤ්ඤක්ඛෙත්තං ලෝකස්ස. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව ආහුණෙය්‍ය වෙයි, ….(පෙ)…. ලොවෙහි අනුත්තර පින්කෙත වෙයි. ඒ කවර කරුණු පසකින් ද යත්;
ඉධ භික්ඛවේ, භික්ඛු අසේඛේන සීලක්ඛන්ධේන සමන්නාගතෝ හෝති, අසේඛේන සමාධික්ඛන්ධේන සමන්නාගතෝ හෝති, අසේඛේන පඤ්ඤාක්ඛන්ධේන සමන්නාගතෝ හෝති, අසේඛේන විමුත්තික්ඛන්ධේන සමන්නාගතෝ හෝති, අසේඛේන විමුත්තිඤාණදස්සනක්ඛන්ධේන සමන්නාගතෝ හෝති.
මහණෙනි, මෙහිලා භික්ෂුව හික්මීම සම්පූර්ණ කරන ලද සීල ස්කන්ධයෙන් යුක්ත වූයේ වෙයි. හික්මීම සම්පූර්ණ කරන ලද සමාධි ස්කන්ධයෙන් යුක්ත වූයේ වෙයි. හික්මීම සම්පූර්ණ කරන ලද ප්‍රඥා ස්කන්ධයෙන් යුක්ත වූයේ වෙයි. හික්මීම සම්පූර්ණ කරන ලද විමුක්ති ස්කන්ධයෙන් යුක්ත වූයේ වෙයි. හික්මීම සම්පූර්ණ කරන ලද විමුක්ති ඥානදර්ශන ස්කන්ධයෙන් යුක්ත වූයේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ භික්ඛු ආහුනෙය්‍යෝ හෝති ....(පෙ).... අනුත්තරං පුඤ්ඤක්ඛෙත්තං ලෝකස්සාති.
මහණෙනි, මේ පස් කරුණෙන් සමන්විත වූ භික්ෂුව ආහුණෙය්‍ය වෙයි, ….(පෙ)…. ලොවෙහි අනුත්තර පින්කෙත වෙයි.
සාදු! සාදු!! සාදු!!!
අසේඛ සූත්‍රය නිමා විය.
