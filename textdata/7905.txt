අංගුත්තර නිකාය
තික නිපාතෝ
3.2.5.4.
45. තිස්සෝ ඉමා භික්ඛවේ පරිසා. කතමා තිස්සෝඃ අග්ගවතී පරිසා, වග්ගා පරිසා, සමග්ගා පරිසා.
45. පින්වත් මහණෙනි, මේ පිරිස් තුනක් ඉන්නවා. ඒ තුන මොනවාද? අග්ගවතී පිරිස, වග්ග පිරිස, සමග්ග පිරිස.
කතමා ච භික්ඛවේ අග්ගවතී පරිසා?
පින්වත් මහණෙනි, අග්ගවතී පිරිස කවුද?
ඉධ භික්ඛවේ යස්සං පරිසායං ථේරා භික්ඛූ න බාහුලිකා හොන්ති. න සාථලිකා, ඔක්කමනේ නික්ඛිත්තධුරා පවිවේකේ පුබ්බංගමා වීරියං ආරභන්ති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. තේසං පච්ඡිමා ජනතා දිට්ඨානුගතිං ආපජ්ජති. සාපි හෝති න බාහුලිකා න සාථලිකා ඔක්කමනේ නික්ඛිත්තධුරා පවිවේකේ පුබ්බංගමා වීරියං ආරභති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. අයං වුච්චති භික්ඛවේ අග්ගවතී පරිසා.
පින්වත් මහණෙනි, මෙහි යම් පිරිසක් තුළ ස්ථවිර භික්ෂූන් වහන්සේලා ඉන්නවා. බහුභාණ්ඩික නෑ. ශාසනය හෑල්ලුකොට ගන්නේ නෑ. නීවරණවලින් බැහැරව ඉන්නවා. හුදෙකලා විවේකය පෙරටු කරගෙන ඉන්නවා. නොපැමිණි මාර්ගඵලාවබෝධයකට පැමිණීම පිණිස, අවබෝධ නොකළ මාර්ගඵල ආදිය අවබෝධ කිරීම පිණිස, සාක්ෂාත් නොකළ මාර්ගඵල ආදිය සාක්ෂාත් කිරීම පිණිස, වීරිය පවත්වනවා. ඔවුන්ගේ අනුගාමික පිරිසත් ඒ අදහස්වලටම අනුව හැඩගැසෙනවා. ඔවුනුත් බහුභාණ්ඩික වෙන්නේ නෑ. ශාසනය හෑල්ලුකොට ගන්නේ නෑ. නීවරණවලින් බැහැරව ඉන්නවා. හුදෙකලා විවේකය පෙරටු කරගෙන ඉන්නවා. නොපැමිණි මාර්ගඵලාවබෝධයකට පැමිණීම පිණිස, අවබෝධ නොකළ මාර්ගඵල ආදිය අවබෝධ කිරීම පිණිස, සාක්ෂාත් නොකළ මාර්ගඵල ආදිය සාක්ෂාත් කිරීම පිණිස, වීරිය පවත්වනවා. පින්වත් මහණෙනි, මේ පිරිසට තමයි කියන්නේ අග්ගවතී පිරිස කියලා.
කතමා ච භික්ඛවේ වග්ගා පරිසා?
පින්වත් මහණෙනි, වග්ග පිරිස කවුද?
ඉධ භික්ඛවේ යස්සං පරිසායං භික්ඛූ භණ්ඩනජාතා කලහජාතා විවාදාපන්නා අඤ්ඤමඤ්ඤං මුඛසත්තීහි විතුදන්තා විහරන්ති. අයං වුච්චති භික්ඛවේ වග්ගා පරිසා.
පින්වත් මහණෙනි, මෙහි යම් පිරිසක භික්ෂූන් හටගත් රණ්ඩු ඇතිව, හටගත් කෝලාහල ඇතිව, වාදවිවාද කරමින්, එකිනෙකාට වචන නැමැති අඩියටිවලින් පහර දෙමින් වාසය කරනවා. පින්වත් මහණෙනි, මේ පිරිසට තමයි කියන්නේ වග්ග පිරිස කියලා.
කතමා ච භික්ඛවේ සමග්ගා පරිසා?
පින්වත් මහණෙනි, සමග්ග පිරිස කවුද?
ඉධ භික්ඛවේ යස්සං පරිසායං භික්ඛූ සමග්ගා සම්මෝදමානා අවිවදමානා ඛීරෝදකීභූතා අඤ්ඤමඤ්ඤං පියචක්ඛූහි සම්පස්සන්තා විහරන්ති. අයං වුච්චති භික්ඛවේ සමග්ගා පරිසා.
පින්වත් මහණෙනි, මෙහි යම් පිරිසක භික්ෂූන් සමඟියෙන්, සතුටින්, වාදවිවාද නොකරගනිමින්, කිරියි දියයි සේ පෑහෙමින් එකිනෙකාට ප්‍රියමනාප වූ ඇසින් දකිමින් වාසය කරනවා. පින්වත් මහණෙනි, මේ පිරිසට තමයි සමග්ග පිරිස කියල කියන්නේ.
යස්මිං භික්ඛවේ සමයේ භික්ඛූ සමග්ගා සම්මෝදමානා අවිවදමානා ඛීරෝදකීභූතා අඤ්ඤමඤ්ඤං පියචක්ඛූහි සම්පස්සන්තා විහරන්ති. බහුං භික්ඛවේ භික්ඛූ තස්මිං සමයේ පුඤ්ඤං පසවන්ති බ්‍රහ්මං භික්ඛවේ විහාරං තස්මිං සමයේ භික්ඛූ විහරන්ති යදිදං මුදිතාය චේතෝවිමුත්තියා. පමුදිතස්ස පීති ජායති. පීතිමනස්ස කායෝ පස්සම්භති. පස්සද්ධකායෝ සුඛං වේදියති. සුඛිනෝ චිත්තං සමාධියති.
පින්වත් මහණෙනි, යම් විටෙක භික්ෂූන් සමඟිව, සතුටින්, වාදවිවාද නොකරමින්, කිරියි දියයි මෙන් පෑහෙමින්, එකිනෙකාට ප්‍රිය ඇසින් දකිමින් වාසය කරනවා නම්, පින්වත් මහණෙනි, එතකොට ඒ භික්ෂූන් බොහෝ පින් රැස්කරගන්නවා. එතකොට පින්වත් මහණෙනි, ඒ භික්ෂූන් මේ මුදිතා චේතෝ විමුක්තිය නැමැති බ්‍රහ්ම විහරණයෙන් තමයි වාසය කරන්නේ. ප්‍රමුදිත කෙනාට ප්‍රීතිය උපදිනවා. ප්‍රීතිමත් සිතකින් ඉන්න කෙනාගේ කය සංසිඳෙනවා. සංසිඳී ගිය කයක් ඇති කෙනා සැප විඳිනවා. සුවපත් වූ කෙනාගේ සිත සමාධියට පත්වෙනවා.
සෙය්‍යථාපි භික්ඛවේ උපරිපබ්බතේ ථුල්ලඵුසිතකේ දේවේ වස්සන්තේ තං උදකං යථානින්නං පවත්තමානං පබ්බතකන්දරපදරසාඛා පරිපූරේති, පබ්බතකන්දරපදරසාඛා පරිපූරා කුස්සුම්භේ පරිපූරෙන්ති, කුස්සුබ්භා පරිපූරා මහාසොබ්භේ පරිපූරෙන්ති, මහාසොබ්භා පරිපූරා කුන්නදියෝ පරිපූරෙන්ති, කුන්නදියෝ පරිපූරා මහානදියෝ පරිපූරෙන්ති, මහානදියෝ පරිපූරා සමුද්දං පරිපූරෙන්ති. ඒවමේව ඛෝ භික්ඛවේ යස්මිං සමයේ භික්ඛූ සමග්ගා සම්මෝදමානා අවිවදමානා ඛීරෝදකීභූතා අඤ්ඤමඤ්ඤං පියචක්ඛූහි සම්පස්සන්තා විහරන්ති. බහුං භික්ඛවේ භික්ඛූ තස්මිං සමයේ පුඤ්ඤං පසවන්ති. බ්‍රහ්මං භික්ඛවේ විහාරං තස්මිං සමයේ භික්ඛූ විහරන්ති, යදිදං මුදිතාය චේතෝවිමුත්තියා. පමුදිතස්ස පීති ජායති. පීතිමනස්ස කායෝ පස්සම්භති. පස්සද්ධකායෝ සුඛං වේදියති, සුඛිනෝ චිත්තං සමාධියති.
පින්වත් මහණෙනි, ඒක මේ වගේ දෙයක්. පර්වතයක් මුදුනට ලොකු වැහි බිංදු සහිතව වැස්සක් වහිනවා. එතකොට ඒ ජලය පහළට ගලාගෙන ඇවිදින් පර්වතයේ තියෙන විවරයන්, කානු ඔස්සේ ගලාගෙන ඇවිත්, කුඩා දියපහරවල් පිරී යනවා. ඒ කුඩා දියපහරවල් පිරී යාමෙන්, කුඩා ජලාශ පිරී යනවා. කුඩා ජලාශ පිරී යාමෙන්, මහා ජලාශ පිරී යනවා. මහා ජලාශ පිරී යාමෙන් කුඩා නදී පිරී යනවා. කුඩා නදී පිරී යාමෙන්, මහා නදී පිරෙනවා. මහා නදී පිරී යාමෙන්, මහා සමුද්‍රය පිරී යනවා. පින්වත් මහණෙනි, ඒ අයුරින්ම යම් විටෙක භික්ෂූන් සමඟිව, සතුටින්, වාදවිවාද නොකරමින්, කිරියි දියයි මෙන් පෑහෙමින්, එකිනෙකාට ප්‍රිය ඇසින් දකිමින් වාසය කරනවා නම්, පින්වත් මහණෙනි, එතකොට ඒ භික්ෂූන් බොහෝ පින් රැස්කරගන්නවා. එතකොට පින්වත් මහණෙනි, ඒ භික්ෂූන් මේ මුදිතා චේතෝ විමුක්තිය නැමැති බ්‍රහ්ම විහරණයෙන් තමයි වාසය කරන්නේ. ප්‍රමුදිත කෙනාට ප්‍රීතිය උපදිනවා. ප්‍රීතිමත් සිතකින් ඉන්න කෙනාගේ කය සංසිඳෙනවා. සංසිඳී ගිය කයක් ඇති කෙනා සැප විඳිනවා. සුවපත් වූ කෙනාගේ සිත සමාධියට පත්වෙනවා. පින්වත් මහණෙනි, මේ තමයි පිරිස් තුන.
සාදු! සාදු!! සාදු!!!
