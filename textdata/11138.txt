අංගුත්තර නිකාය
අට්ඨක නිපාතෝ
8.2.2.7. අනරියවෝහාර සුත්තං
8.2.2.7. අනාර්ය ව්‍යවහාරය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
අට්ඨිමේ භික්ඛවේ, අනරියවෝහාරා. කතමේ අට්ඨ:
මහණෙනි, මේ අනාර්ය ව්‍යවහාරයෝ අටකි. ඒ කවර අටක් ද යත්;
අදිට්ඨේ දිට්ඨවාදිතා, අසුතේ සුතවාදිතා, අමුතේ මුතවාදිතා, අවිඤ්ඤාතේ විඤ්ඤාතවාදිතා, දිට්ඨේ අදිට්ඨවාදිතා, සුතේ අසුතවාදිතා, මුතේ අමුතවාදිතා, විඤ්ඤාතේ අවිඤ්ඤාතවාදිතා. ඉමා ඛෝ භික්ඛවේ, අට්ඨ අනරියවෝහාරාති.
1. නුදුටු දේ දකින ලද්දේ යැයි කියන බව ය.
2. නොඇසූ දේ අසන ලද්දේ යැයි කියන බව ය.
3. ආඝ්‍රාණය නොකළ දේ ආඝ්‍රාණය කරන ලද්දේ යැයි කියන බව ය, රස නොවිඳි දේ රස විඳින ලද්දේ යැයි කියන බව ය, පහස ලබන ලද දේ පහස නොලබන ලද්දේ යැයි කියන බව ය. (අමුතේ මුතවාදිතා)
4. සිතින් නොදැනගත් දේ සිතින් දැනගන්නා ලද්දේ ය යැයි කියන බව ය.
5. දුටු දේ නොදකින ලද්දේ යැයි කියන බව ය.
6. ඇසූ දේ නොඅසන ලද්දේ යැයි කියන බව ය.
7. ආඝ්‍රාණය කළ දේ ආඝ්‍රාණය නොකරන ලද්දේ යැයි කියන බව ය, රස විඳි දේ රස නොවිඳින ලද්දේ යැයි කියන බව ය, පහස ලබන ලද දේ පහස නොලබන ලද්දේ යැයි කියන බව ය. (මුතේ අමුතවාදිතා)
8. සිතින් දැනගත් දේ සිතින් නොදැනගන්නා ලද්දේ ය යැයි කියන බව ය.
මහණෙනි, මේ වනාහී අටක් වූ අනාර්ය ව්‍යවහාරයෝ ය.
සාදු! සාදු!! සාදු!!!
අනරියවෝහාර සූත්‍රය නිමා විය.
