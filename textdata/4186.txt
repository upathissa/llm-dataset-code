සංයුත්ත නිකාය
මහා වග්ගෝ
1.10.12. ඡට්ඨ සමුද්දනින්න සුත්තං
1.10.12. සමුද්‍රයට නැමී තිබීම ගැන වදාළ සයවෙනි දෙසුම
සෙය්‍යථාපි භික්ඛවේ, යා කාචි මහානදියා සෙය්‍යථීදං: ගංගා යමුනා අචිරවතී සරභූ මහී, සබ්බා තා සමුද්දනින්නා සමුද්දපෝණා සමුද්දපබ්භාරා. ඒවමේව ඛෝ භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ නිබ්බානනින්නෝ හෝති නිබ්බානපෝණෝ නිබ්බානපබ්භාරෝ. කථඤ්ච භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ නිබ්බානනින්නෝ හෝති නිබ්බානපෝණෝ නිබ්බානපබ්භාරෝ. ඉධ භික්ඛවේ, භික්ඛු සම්මාදිට්ඨිං භාවේති. රාගවිනයපරියෝසානං දෝසවිනයපරියෝසානං මෝහවිනයපරියෝසානං ....(පෙ).... සම්මාසමාධිං භාවේති රාගවිනයපරියෝසානං දෝසවිනයපරියෝසානං මෝහවිනයපරියෝසානං. ඒවං ඛෝ භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ නිබ්බානනින්නෝ හෝති නිබ්බානපෝණෝ නිබ්බානපබ්භාරෝති.
මහණෙනි, යම්කිසි මහා නදීහු වෙත් ද, එනම්; ගංගා ය, යමුනා ය, අචිරවතී ය, සරභූ ය, මහී ය. ඒ සියළු ගංගාවෝ සමුද්‍රයට නැමී, සමුද්‍රයට නැඹුරු වී, සමුද්‍රයට බර වී ඇත්තේ යම් සේ ද, එසෙයින් ම මහණෙනි, ආර්ය අෂ්ටාංගික මාර්ගය දියුණු කරන්නා වූ, ආර්ය අෂ්ටාංගික මාර්ගය බහුල ව ප්‍රගුණ කරන්නා වූ භික්ෂුව නිවනට නැමුණේ වෙයි. නිවනට නැඹුරු වූයේ වෙයි. නිවනට බර වූයේ වෙයි.
මහණෙනි, භික්ෂුවක් නිවනට නැමී සිටින්නේ, නිවනට නැඹුරු වන්නේ, නිවනට බර වන්නේ, කුමන අයුරින් ආර්ය අෂ්ටාංගික මාර්ගය දියුණු කරන විට ද? කුමන අයුරින් ආර්ය අෂ්ටාංගික මාර්ගය බහුල ව ප්‍රගුණ කරන විට ද?
මහණෙනි, මෙහිලා භික්ෂුව රාගය දුරු කිරීම අවසානය කොට ගෙන, ද්වේෂය දුරු කිරීම අවසානය කොට ගෙන, මෝහය දුරු කිරීම අවසානය කොට ගෙන නිවැරදි දෘෂ්ටිය දියුණු කරයි. ….(පෙ)…. රාගය දුරු කිරීම අවසානය කොට ගෙන, ද්වේෂය දුරු කිරීම අවසානය කොට ගෙන, මෝහය දුරු කිරීම අවසානය කොට ගෙන නිවැරදි චිත්තේකාග්‍රතාවය දියුණු කරයි.
මහණෙනි, භික්ෂුවක් නිවනට නැමී සිටින්නේ, නිවනට නැඹුරු වන්නේ, නිවනට බර වන්නේ, මේ අයුරින් ආර්ය අෂ්ටාංගික මාර්ගය දියුණු කරන විට ය. මේ අයුරින් ආර්ය අෂ්ටාංගික මාර්ගය බහුල ව ප්‍රගුණ කරන විට ය.
දුතියගංගාපෙය්‍යාලී.
දස වෙනි දුතිය ගංගා පෙය්‍යාලය අවසන් විය.
තත්‍රැද්දානං:
එහි පිළිවෙල උද්දානයයි :
ඡ පාචීනතෝ නින්නා ඡ ච නින්නා සමුද්දතෝ
ඒතේ ද්වේ ද්වාදස හොන්ති වග්ගෝ තේන පවුච්චතීති
පාචීනනින්න සූත්‍රය සයකි. සමුද්දනින්න සූත්‍ර සයකි. මෙසේ සය බැගින් දෙකක් වූ කළ සූත්‍ර දොළොසකි. එයින් වර්ගය යැයි කියනු ලැබේ.
