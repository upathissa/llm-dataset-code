සංයුත්ත නිකාය
සළායතන වග්ගෝ
3.2.5. අමච්ඡරී සුත්තං
3.2.5. මසුරුකමින් නොසිටින ස්ත්‍රිය ගැන වදාළ දෙසුම
පඤ්චහි භික්ඛවේ, ධම්මේහි සමන්නාගතෝ මාතුගාමෝ කායස්ස භේදා පරම්මරණා සුගතිං සග්ගං ලෝකං උපපජ්ජති. කතමේහි පඤ්චහි: සද්ධෝ ච හෝති, හිරිමා ච හෝති, ඔත්තාපී ච හෝති, අමච්ඡරී ච හෝති, පඤ්ඤවා ච හෝති. ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ මාතුගාමෝ කායස්ස භේදා පරම්මරණා සුගතිං සග්ගං ලෝකං උපපජ්ජතීති.
පින්වත් මහණෙනි, කරුණු පහකින් සමන්විත වූ ස්ත්‍රිය කය බිඳී මරණින් මතු සුගතිය නම් වූ, ස්වර්ග ලෝකයේ උපදිනවා. කවර කරුණු පහකින් ද යත්? ශ්‍රද්ධාවකින් යුතුව ඉන්නවා. පවට ලැජ්ජාවක් ඇතිව ඉන්නවා. විපාකයට භයක් ඇතුව ඉන්නවා. මසුරුකමින් ඉන්නේ නෑ. ප්‍රඥාවකින් යුතුව ඉන්නවා. පින්වත් මහණෙනි, මේ කරුණු පහෙන් සමන්විත වූ ස්ත්‍රිය කය බිඳී මරණින් මතු සුගතිය නම් වූ, ස්වර්ග ලෝකයේ උපදිනවා.
සාදු ! සාදු !! සාදු !!!
අමච්ඡරී සූත්‍රය නිමා විය.
