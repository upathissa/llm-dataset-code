සංයුත්ත නිකාය
සගාථ වග්ගෝ
9.1.2. උපට්ඨාන සුත්තං
9.1.2. දෙවියෙකුගේ උපස්ථානය ගැන වදාළ දෙසුම
ඒකං සමයං අඤ්‌ඤතරෝ භික්‌ඛු කෝසලේසු විහරති අඤ්‌ඤතරස්‌මිං වනසණ්ඩේ. තේන ඛෝ පන සමයේන සෝ භික්‌ඛු දිවාවිහාරගතෝ සුපති. අථ ඛෝ යා තස්‌මිං වනසණ්ඩේ අධිවත්‌ථා දේවතා තස්‌ස භික්‌ඛුනෝ අනුකම්‌පිකා අත්‌ථකාමා තං භික්‌ඛුං සංවේජේතුකාමා යේන සෝ භික්‌ඛු තේනුපසංකමි. උපසංකමිත්‌වා තං භික්‌ඛුං ගාථාහි අජ්‌ඣභාසි.
මා හට අසන්නට ලැබුනේ මේ විදිහටයි. ඒ දිනවල එක්තරා භික්ෂුවක් කොසොල් ජනපදයේ එක්තරා වන ලැහැබක වාසය කළා. ඉතින් ඒ භික්ෂුව දවල් කාලෙ ගතකරන්න ගිහින් නිදන එකමයි වැඩේ. එතකොට, ඒ වනයට අරක් ගත් දෙවියාට ඒ භික්ෂුව ගැන අනුකම්පා හිතුනා. යහපත සළසන්න කැමැති වුනා. ඒ භික්ෂුවට සංවේගය ඇතිකරවන්න කැමැති වුනා. ඒ දෙවියා ඒ භික්ෂුව ළඟට ගියා. ගිහින් ඒ භික්ෂුවට ගාථාවලින් මෙහෙම කිව්වා.
උට්ඨේහි භික්‌ඛු කිං සේසි කෝ අත්ථෝ සුපිනේන තේ
ආතුරස්‌ස හි කා නිද්‌දා සල්‌ලවිද්‌ධස්‌ස රුප්‌පතෝ
“ඒයි භික්ෂුව, නැගිටින්න. මොනවට නිදනවාද? ඔය නින්දෙන් ඇති ප්‍රයෝජනේ මොකක්ද? කෙලෙස්වලින් ලෙඩ වෙලා, කෙලෙස් හුල්වලින් පහර කාපු ඔබට මොන නින්දක්ද?
යාය සද්‌ධා පබ්බජිතෝ අගාරස්‌මානගාරියං
තමේව සද්‌ධං බ්‍රෑහේහි මා නිද්‌දාය වසංගමීති
ගිහි ජීවිතේ අත්හැරලා, ශ්‍රද්ධාවෙන්ම නේද ඔබ මහණ වුනේ? ඉතින් ඒ ශ්‍රද්ධාව නෙව දියුණු කරන්න ඕන. නින්දට නම් වසඟ වෙන්න එපා!
අනිච්‌චා අද්‌ධුවා කාමා යේසු මන්‌දෝව මුච්‌ඡිතෝ
ඛන්ධේසු මුත්‌තං අසිතං කස්‌මා පබ්‌බජිතං තපේ
අඥාන උදවිය මේ කාම සැපයට මුසපත් වෙනවා. නමුත් මේ කාමයන් අනිත්‍යයයි. අස්ථිරයි. පංච උපාදානස්කන්ධයෙන් නිදහස් වුන, තෘෂ්ණා රහිත පැවිද්දෙකු වෙන්න හිතන ඔබ ඔය දවල් නින්දෙන් ඔහොම කෙලෙස් තවන්නෙ කොහොමද?
ඡන්‌දරාගස්‌ස විනයා අවිජ්‌ජාසමතික්‌කමා
තඤ්ඤාණං පරමවෝදානං කස්‌මා පබ්‌බජිතං තපේ
ඡන්දරාගය දුරුකරගෙන, අවිද්‍යාව ඉක්මවා ගිහින්, ආර්ය සත්‍යය අවබෝධයෙන් පිරිසිදු වන මේ පැවිදි ජීවිතය ඇති ඔබ ඔය දවල් නින්දෙන් කෙලෙස් තවන්නෙ කොහොමද?
භෙත්‌වා අවිජ්‌ජං විජ්‌ජාය ආසවානං පරික්‌ඛයා
අසෝකං අනුපායාසං කස්‌මා පබ්‌බජිතං තපේ
උපදවගන්න විද්‍යාවෙන්, අවිද්‍යාව බිඳලා, ආශ්‍රවයන් ක්ෂය කරලා, ශෝක රහිත, පීඩා රහිත පැවිදි ජීවිතය කරා යන ඔබ ඔය දවල් නින්දෙන් කෙලෙස් තවන්නෙ කොහොමද?
ආරද්‌ධවිරියං පහිතත්‌තං නිච්‌චං දළ්‌හපරක්‌කමං
නිබ්‌බාණං අභිකංඛන්‌තං කස්‌මා පබ්‌බජිතං තපේති
පටන් ගත් වීරිය ඇති, ජීවිත ආශාව අත්හැරලා දැඩි වීරියෙන් ධර්මයේ හැසිරෙන, ඒ අමා නිවන පතාගෙන සිටින පැවිදි ජීවිතේ ඇති ඔබ ඔය දවල් නින්දෙන් කෙලෙස් තවන්නෙ කොහොමද?”
සාදු! සාදු!! සාදු!!!
