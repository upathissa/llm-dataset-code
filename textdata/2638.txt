සංයුත්ත නිකාය
නිදාන වග්ගෝ
3.2.1. දුග්ගත සුත්තං
3.2.1. දිළින්ඳා ගැන වදාළ දෙසුම
ඒකං සමයං භගවා සාවත්‌ථියං විහරති ජේතවනේ අනාථපිණ්ඩිකස්ස ආරාමේ. තත්‍ර ඛෝ භගවා ....(පෙ).... ඒතදවෝච.
ඒ දිනවල භාග්‍යවතුන් වහන්සේ වැඩ සිටියේ සැවැත් නුවර ජේතවනය නම් වූ අනේපිඬු සිටුතුමාගේ ආරාමයේ ය. එහි දී .... (පෙ) .... මේ කරුණ වදාළා.
අනමතග්‌ගෝයං භික්ඛවේ සංසාරෝ. පුබ්‌බාකෝටි න පඤ්‌ඤායති අවිජ්‌ජානීවරණානං සත්‌තානං තණ්‌හාසංයෝජනානං සන්‌ධාවතං සංසරතං. යං භික්ඛවේ පස්‌සෙය්‍යාථ දුග්‌ගතං දුරූපේතං, නිට්‌ඨමෙත්‌ථ ගන්‌තබ්‌බං. අම්‌හේහිපි ඒවරූපං පච්‌චනුභූතං ඉමිනා දීඝේන අද්‌ධුනාති. තං කිස්‌ස හේතු? අනමතග්‌ගෝයං භික්ඛවේ සංසාරෝ. ....(පෙ).... අලං විමුච්‌චිතුන්‌ති.
පින්වත් මහණෙනි, ඉපදෙමින් මැරෙමින් යන මේ ස්වභාවය (සංසාරය) අවසන් නොවන ගමනක්. ආරම්භක කෙළවරක් දැකගන්න බැරි දෙයක්. අවිද්‍යාවෙන් වැසුණු තණ්හාවෙන් බැඳුණු මේ සත්වයන් සුගති දුගතිවල සැරිසරමින් යන මේ ස්වභාවය ආරම්භක කෙළවරක් දැකගන්න බෑ.එම නිසා පින්වත් මහණෙනි, ඔබට දුකට පත් දිළිඳු වූ විරූපී වූ අසරණයෙක් දකින්න ලැබුණොත් මේ විදිහට නිශ්චයකට පැමිණෙන්න ඕන. ‘අහෝ! මේ සා දීර්ඝ සංසාරයේ ගෙවූ කාලය තුළ අපිත් මේ විදිහේ දුක් අනුභව කරල තියෙනවා නෙව.’එයට හේතුව මොකක්ද? පින්වත් මහණෙනි, මේ ඉපදෙමින් මැරෙමින් පවතින ස්වභාවය අවසන් නොවන දෙයක්. .... (පෙ) .... නිදහස් වෙන්න ම යි වටින්නේ.
සාදු! සාදු!! සාදු!!!
දුග්ගත සූත්‍රය නිමා විය.
