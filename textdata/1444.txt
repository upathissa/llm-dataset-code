සංයුත්ත නිකාය
සගාථ වග්ගෝ
4.1.4. පඨම පාස සුත්තං
4.1.4. උගුල ගැන වදාළ පළමු දෙසුම
ඒවං මේ සුතං. ඒකං සමයං භගවා බාරාණසියං විහරති ඉසිපතනේ මිගදායේ. තත්‍ර ඛෝ භගවා භික්‌ඛූ ආමන්‌තේසි භික්ඛවෝති, භදන්තේති තේ භික්‌ඛූ භගවතෝ පච්‌චස්‌සෝසුං. භගවා ඒතදවෝච.
මා හට අසන්නට ලැබුනේ මේ විදිහටයි. ඒ දවස්වල භාග්‍යවතුන් වහන්සේ වැඩසිටියේ බරණැස් නුවර ඉසිපතන නම් වූ මුව වනයේ. එදා භාග්‍යවතුන් වහන්සේ “පින්වත් මහණෙනි”යි කියල භික්‍ෂුසංඝයා ඇමතුවා. ඒ භික්‍ෂුන් වහන්සේලාත්, “පින්වතුන් වහන්ස” කියල භාග්‍යවතුන් වහන්සේට පිළිතුරු දුන්නා.
මය්‌හං ඛෝ භික්ඛවේ යෝනිසෝ මනසිකාරා යෝනිසෝ සම්‌මප්‌පධානා අනුත්‌තරා විමුත්‌ති අනුප්‌පත්‌තා, අනුත්‌තරා විමුත්‌ති සච්‌ඡිකතා. තුම්‌හේපි භික්ඛවේ යෝනිසෝ මනසිකාරා යෝනිසෝ සම්‌මප්‌පධානා අනුත්‌තරං විමුත්‌තිං අනුපාපුණාථ. අනුත්‌තරං විමුත්‌තිං සච්‌ඡිකරෝථාති. අථ ඛෝ මාරෝ පාපිමා යේන භගවා තේනුපසංකමි. උපසංකමිත්‌වා භගවන්‌තං ගාථාය අජ්‌ඣභාසි.
ඒ වෙලාවෙදී භාග්‍යවතුන් වහන්සේ මෙය වදාළා. “පින්වත් මහණෙනි. නුවණින් සිහිකිරීම නිසාත්, නුවණින් වීරිය වැඩූ නිසාත්, මේ උත්තරීතර වූ විමුක්තියට පත්වෙන්න මට පුළුවන් වුනා. උත්තරීතර වූ විමුක්තිය අවබෝධ කරන්න පුළුවන් වුනා. ඒ නිසා, පින්වත් මහණෙනි, ඔබත් නුවණින් කල්පනා කරලා, නුවණින් වීරිය වඩලා, මේ උත්තරීතර වූ විමුක්තියට පත්වෙන්න ඕන. උත්තරීතර වූ විමුක්තිය අවබෝධ කරන්න ඕන.ඒ වෙලාවේ පවිටු මාරයා භාග්‍යවතුන් වහන්සේ වෙත ආවා. ඇවිල්ලා භාග්‍යවතුන් වහන්සේට මෙහෙම කිව්වා.
බද්‌ධෝසි මාරපාසේන යේ දිබ්‌බා යේ ච මානුසා
මාරබන්‌ධනබද්‌ධෝසි න මේ සමණ මොක්‌ඛසීති
“ශ්‍රමණය, ඔබ මාරයාගේ උගුලට අහුවෙල නේද ඉන්නෙ? දිව්‍ය වූ මාර බන්ධන තියෙනවා. මිනිස් ලෝකෙ මාර බන්ධන තියෙනවා. ඒ මාර බන්ධන වලින් බැඳිල ගිහින් නේද ඉන්නෙ? ශ්‍රමණය මගෙන් නම් ඔබට නිදහසක් ලැබෙන්නෙ නෑ.”
(භගවා)
(භාග්‍යවතුන් වහන්සේ) :
මුත්‌තෝහං මාරපාසේන යේ දිබ්‌බා යේ ච මානුසා
මාරබන්‌ධනමුත්‌තොම්‌හි නිහතෝ ත්‌වමසි අන්‌තකාති
“මම මාර උගුලෙන් නිදහස් වෙච්ච කෙනෙක්. දිව්‍ය වූ මාර බන්ධන තියෙනවා. මිනිස් ලොවත් මාර බන්ධන තියෙනවා. ඒ සියලු මාර බන්ධන වලින් නිදහස් වෙලයි ඉන්නෙ. ඒයි මාරය, මේ කරුණෙදී ඔබ පැරදුනා.”
අථ ඛෝ මාරෝ පාපිමා ‘ජානාති මං භගවා ජානාති මං සුගතෝ’ති දුක්ඛී දුම්මනෝ තත්ථේවන්‌තරධායීති.
එතකොට පවිටු මාරයා ‘භාග්‍යවතුන් වහන්සේ මාව දැනගත්තා නෙව. සුගතයන් වහන්සේ මාව දැනගත්තා නෙව’ කියල දුක් වුනා. අසතුටට පත් වුනා. එතනම නොපෙනී ගියා.
සාදු! සාදු!! සාදු!!!
