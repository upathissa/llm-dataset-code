අංගුත්තර නිකාය
චතුක්ක නිපාතෝ
4.3.1.4. උදකරහද සුත්තං
4.3.1.4. දිය විල උපමා කොට වදාළ දෙසුම
චත්තාරෝ’මේ භික්ඛවේ උදකරහදා. කතමේ චත්තාරෝ?
මහණෙනි, දිය විල් සතරකි. ඒ කවර සතරක් ද යත්;
උත්තානෝ ගම්භීරෝභාසෝ, ගම්භීරෝ උත්තානෝභාසෝ, උත්තානෝ උත්තානෝභාසෝ, ගම්භීරෝ ගම්භීරෝභාසෝ. ඉමේ ඛෝ භික්ඛවේ චත්තාරෝ උදකරහදා.
නොගැඹුරු වූ එහෙත් ගැඹුරු සේ පෙනෙන දිය විලකි. ගැඹුරු වූ නමුත් නොගැඹුරු සේ පෙනෙන දිය විලකි. නොගැඹුරු වූයේ ම නොගැඹුරු ලෙසින් ම පෙනෙන දිය විලකි. ගැඹුරු වූයේ ගැඹුරු සේ පෙනෙන දිය විලකි. මහණෙනි, මේ වනාහී දිය විල් සතර යි.
ඒවමේව ඛෝ භික්ඛවේ චත්තාරෝ’මේ උදකරහදූපමා පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ අයුරින් ම දිය විල උපමා කොට ගත් පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
උත්තානෝ ගම්භීරෝභාසෝ, ගම්භීරෝ උත්තානෝභාසෝ, උත්තානෝ උත්තානෝභාසෝ, ගම්භීරෝ ගම්භීරෝභාසෝ.
නොගැඹුරු වූ එහෙත් ගැඹුරු සේ පෙනෙන දිය විල බඳු පුද්ගලයා ය. ගැඹුරු වූ නමුත් නොගැඹුරු සේ පෙනෙන දිය විල බඳු පුද්ගලයා ය. නොගැඹුරු වූයේ ම නොගැඹුරු ලෙසින් ම පෙනෙන දිය විල බඳු පුද්ගලයා ය. ගැඹුරු වූයේ ගැඹුරු සේ පෙනෙන දිය විල බඳු පුද්ගලයා ය.
කථඤ්ච භික්ඛවේ පුග්ගලෝ උත්තානෝ හෝති ගම්භීරෝභාසෝ? ඉධ භික්ඛවේ ඒකච්චස්ස පුග්ගලස්ස පාසාදිකං හෝති අභික්කන්තං පටික්කන්තං ආලෝකිතං විලෝකිතං සම්මිඤ්ජිතං පසාරිතං සංඝාටිපත්තචීවරධාරණං. සෝ ඉදං දුක්ඛන්ති යථාභූතං නප්පජානාති ....(පෙ).... අයං දුක්ඛනිරෝධගාමිනී පටිපදාති යථාභූතං නප්පජානාති. ඒවං ඛෝ භික්ඛවේ පුග්ගලෝ උත්තානෝ හෝති ගම්භීරෝභාසෝ. සෙය්‍යථාපි සෝ භික්ඛවේ උදකරහදෝ උත්තානෝ ගම්භීරෝභාසෝ, තථූපමාහං භික්ඛවේ ඉමං පුග්ගලං වදාමි.
1. මහණෙනි, පුද්ගලයෙක් නොගැඹුරු වූ එහෙත් ගැඹුරු සේ පෙනෙන දිය විල බඳු වන්නේ කෙසේ ද? මහණෙනි, මෙහිලා ඇතැම් පුද්ගලයෙක් ඉදිරියට යාම, ආපසු හැරී ඒම, ඉදිරිය බැලීම, වටපිට බැලීම, අත් පා හැකිලීම, දිගහැරීම, දෙපට සිවුරු – පාත්‍රා – චීවර දැරීම ආදිය ඉතා ප්‍රසාදජනක වෙයි. එනමුදු හේ මෙය දුක යැයි ඒ වූ සැටියෙන් ම නොදනියි. මෙය දුකෙහි හටගැනීම යැයි ඒ වූ සැටියෙන් ම නොදනියි. මෙය දුකෙහි නිරුද්ධ වීම යැයි ඒ වූ සැටියෙන් ම නොදනියි. මෙය දුක නිරුද්ධ වන්නා වූ ප්‍රතිපදාව යැයි ඒ වූ සැටියෙන් ම නොදනියි. මහණෙනි, මේ අයුරින් පුද්ගලයෙක් නොගැඹුරු වූ එහෙත් ගැඹුරු සේ පෙනෙන දිය විල බඳු වෙයි. මහණෙනි, යම් සේ ඒ නොගැඹුරු වූ එහෙත් ගැඹුරු සේ පෙනෙන දිය විලක් වෙයි ද, මහණෙනි, මම මේ පුද්ගලයා ද එබඳු දෙයකට උපමා ඇතියෙකැයි කියමි.
කථඤ්ච භික්ඛවේ පුග්ගලෝ ගම්භීරෝ හෝති උත්තානෝභාසෝ? ඉධ භික්ඛවේ ඒකච්චස්ස පුග්ගලස්ස න පාසාදිකං හෝති අභික්කන්තං පටික්කන්තං ආලෝකිතං විලෝකිතං සම්මිඤ්ජිතං පසාරිතං සංඝාටිපත්තචීවරධාරණං. සෝ ඉදං දුක්ඛන්ති යථාභූතං පජානාති ....(පෙ).... අයං දුක්ඛනිරෝධගාමිනී පටිපදාති යථාභූතං පජානාති. ඒවං ඛෝ භික්ඛවේ පුග්ගලෝ ගම්භීරෝ හෝති උත්තානෝභාසෝ. සෙය්‍යථාපි සෝ භික්ඛවේ උදකරහදෝ ගම්භීරෝ උත්තානෝභාසෝ, තථූපමාහං භික්ඛවේ ඉමං පුග්ගලං වදාමි.
2. මහණෙනි, පුද්ගලයෙක් ගැඹුරු වූ නමුත් නොගැඹුරු සේ පෙනෙන දිය විල බඳු වන්නේ කෙසේ ද? මහණෙනි, මෙහිලා ඇතැම් පුද්ගලයෙක් ඉදිරියට යාම, ආපසු හැරී ඒම, ඉදිරිය බැලීම, වටපිට බැලීම, අත් පා හැකිලීම, දිගහැරීම, දෙපට සිවුරු – පාත්‍රා – චීවර දැරීම ආදිය ඉතා ප්‍රසාදජනක නොවෙයි. එනමුදු හේ මෙය දුක යැයි ඒ වූ සැටියෙන් ම දනියි. මෙය දුකෙහි හටගැනීම යැයි ඒ වූ සැටියෙන් ම දනියි. මෙය දුකෙහි නිරුද්ධ වීම යැයි ඒ වූ සැටියෙන් ම දනියි. මෙය දුක නිරුද්ධ වන්නා වූ ප්‍රතිපදාව යැයි ඒ වූ සැටියෙන් ම දනියි. මහණෙනි, මේ අයුරින් පුද්ගලයෙක් ගැඹුරු වූ නමුත් නොගැඹුරු සේ පෙනෙන දිය විල බඳු වෙයි. මහණෙනි, යම් සේ ඒ ගැඹුරු වූ නමුත් නොගැඹුරු සේ පෙනෙන දිය විලක් වෙයි ද, මහණෙනි, මම මේ පුද්ගලයා ද එබඳු දෙයකට උපමා ඇතියෙකැයි කියමි.
කථඤ්ච භික්ඛවේ පුග්ගලෝ උත්තානෝ හෝති උත්තානෝභාසෝ? ඉධ භික්ඛවේ ඒකච්චස්ස පුග්ගලස්ස න පාසාදිකං හෝති අභික්කන්තං පටික්කන්තං ආලෝකිතං විලෝකිතං සම්මිඤ්ජිතං පසාරිතං සංඝාටිපත්තචීවරධාරණං. සෝ ඉදං දුක්ඛන්ති යථාභූතං නප්පජානාති ....(පෙ).... අයං දුක්ඛනිරෝධගාමිනී පටිපදාති යථාභූතං නප්පජානාති. ඒවං ඛෝ භික්ඛවේ පුග්ගලෝ උත්තානෝ හෝති උත්තානෝභාසෝ. සෙය්‍යථාපි සෝ භික්ඛවේ උදකරහදෝ උත්තානෝ උත්තානෝභාසෝ, තථූපමාහං භික්ඛවේ ඉමං පුග්ගලං වදාමි.
3. මහණෙනි, පුද්ගලයෙක් නොගැඹුරු වූයේ ම නොගැඹුරු ලෙසින් ම පෙනෙන දිය විල බඳු වන්නේ කෙසේ ද? මහණෙනි, මෙහිලා ඇතැම් පුද්ගලයෙක් ඉදිරියට යාම, ආපසු හැරී ඒම, ඉදිරිය බැලීම, වටපිට බැලීම, අත් පා හැකිලීම, දිගහැරීම, දෙපට සිවුරු – පාත්‍රා – චීවර දැරීම ආදිය ඉතා ප්‍රසාදජනක නොවෙයි. එමෙන් ම හේ මෙය දුක යැයි ඒ වූ සැටියෙන් ම නොදනියි. මෙය දුකෙහි හටගැනීම යැයි ඒ වූ සැටියෙන් ම නොදනියි. මෙය දුකෙහි නිරුද්ධ වීම යැයි ඒ වූ සැටියෙන් ම නොදනියි. මෙය දුක නිරුද්ධ වන්නා වූ ප්‍රතිපදාව යැයි ඒ වූ සැටියෙන් ම නොදනියි. මහණෙනි, මේ අයුරින් පුද්ගලයෙක් නොගැඹුරු වූයේ ම නොගැඹුරු ලෙසින් ම පෙනෙන දිය විල බඳු වෙයි. මහණෙනි, යම් සේ ඒ නොගැඹුරු වූයේ ම නොගැඹුරු ලෙසින් ම පෙනෙන දිය විලක් වෙයි ද, මහණෙනි, මම මේ පුද්ගලයා ද එබඳු දෙයකට උපමා ඇතියෙකැයි කියමි.
කථඤ්ච භික්ඛවේ පුග්ගලෝ ගම්භීරෝ හෝති ගම්භීරෝභාසෝ? ඉධ භික්ඛවේ ඒකච්චස්ස පුග්ගලස්ස පාසාදිකං හෝති අභික්කන්තං පටික්කන්තං ආලෝකිතං විලෝකිතං සම්මිඤ්ජිතං පසාරිතං සංඝාටිපත්තචීවරධාරණං. සෝ ඉදං දුක්ඛන්ති යථාභූතං පජානාති ....(පෙ).... අයං දුක්ඛනිරෝධගාමිනී පටිපදාති යථාභූතං පජානාති. ඒවං ඛෝ භික්ඛවේ පුග්ගලෝ ගම්භීරෝ හෝති ගම්භීරෝභාසෝ. සෙය්‍යථාපි සෝ භික්ඛවේ උදකරහදෝ ගම්භීරෝ ගම්භීරෝභාසෝ, තථූපමාහං භික්ඛවේ ඉමං පුග්ගලං වදාමි.
4. මහණෙනි, පුද්ගලයෙක් ගැඹුරු වූයේ ගැඹුරු සේ පෙනෙන දිය විල බඳු වන්නේ කෙසේ ද? මහණෙනි, මෙහිලා ඇතැම් පුද්ගලයෙක් ඉදිරියට යාම, ආපසු හැරී ඒම, ඉදිරිය බැලීම, වටපිට බැලීම, අත් පා හැකිලීම, දිගහැරීම, දෙපට සිවුරු – පාත්‍රා – චීවර දැරීම ආදිය ඉතා ප්‍රසාදජනක වෙයි. එසේ ම හේ මෙය දුක යැයි ඒ වූ සැටියෙන් ම දනියි. මෙය දුකෙහි හටගැනීම යැයි ඒ වූ සැටියෙන් ම දනියි. මෙය දුකෙහි නිරුද්ධ වීම යැයි ඒ වූ සැටියෙන් ම දනියි. මෙය දුක නිරුද්ධ වන්නා වූ ප්‍රතිපදාව යැයි ඒ වූ සැටියෙන් ම දනියි. මහණෙනි, මේ අයුරින් පුද්ගලයෙක් ගැඹුරු වූයේ ගැඹුරු සේ පෙනෙන දිය විල බඳු වෙයි. මහණෙනි, යම් සේ ගැඹුරු වූයේ ගැඹුරු සේ පෙනෙන දිය විලක් වෙයි ද, මහණෙනි, මම මේ පුද්ගලයා ද එබඳු දෙයකට උපමා ඇතියෙකැයි කියමි.
ඉමේ ඛෝ භික්ඛවේ චත්තාරෝ උදකරහදූපමා පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ අයුරින් දිය විල උපමා කොට ගත් පුද්ගලයෝ සතර දෙනෙක් ලෝකයෙහි විද්‍යමාන ව සිටිති.
සාදු! සාදු!! සාදු!!!
උදකරහද සූත්‍රය නිමා විය.
