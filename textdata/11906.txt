ඛුද්දක නිකාය
උදාන පාළි
1.10. බාහිය සුත්තං
1.10. බාහිය දාරුචීරිය අරභයා වදාළ උදානය
ඒවං මේ සුතං: ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ සැවැත් නුවර ජේතවනය නම් වූ අනේපිඬු සිටුතුමාගේ ආරාමයේ.
තේන ඛෝ පන සමයේන බාහියෝ දාරුචීරියෝ සුප්පාරකේ පටිවසති සමුද්දතීරේ සක්කතෝ ගරුකතෝ මානිතෝ පූජිතෝ අපචිතෝ, ලාභී චීවරපිණ්ඩපාතසේනාසන ගිලානපච්චයභේසජ්ජපරික්ඛාරානං. අථ ඛෝ බාහියස්ස දාරුචීරියස්ස රහෝගතස්ස පටිසල්ලීනස්ස ඒවං චේතසෝ පරිවිතක්කෝ උදපාදි: ‘යේච ඛෝ කේචි ලෝකේ අරහන්තෝ වා අරහත්තමග්ගං වා සමාපන්නා, අහං තේසමඤ්ඤතරෝ’ති.
ඒ දිනවල දරපතුරුවලින් කළ වැරහැල්ලක් ඇඳගෙන සිටි නිසා දාරුචීරිය යැයි කියන බාහිය වාසය කළේ සුප්පාරක පටුනේ මුහුදු තීරේ. මිනිස්සු ඔහුට ගොඩාක් සැළකුවා. ගරු කළා. බුහුමන් කළා. පූජා කළා. යටහත් පැවැතුම් දැක්වූවා. ඒ වගේම ඔහුට චීවර, පිණ්ඩපාත, සේනාසන, ගිලන්පස, බෙහෙත්, පිරිකරත් හොඳට ලැබුනා. ඉතින් දවසක් හුදෙකලාවේ භාවනාවෙන් සිටිය බාහිය දාරුචීරියට මේ අදහස ඇති වුනා. ‘මේ ලෝකෙ රහතන් වහන්සේලා ඉන්නවා නම්, මමත් ඒ අය අතර කෙනෙක් තමයි’ කියලා.
අථ ඛෝ බාහියස්ස දාරුචීරියස්ස පුරාණසාලෝහිතා දේවතා අනුකම්පිකා අත්ථකාමා බාහියස්ස දාරුචීරියස්ස චේතසා චේතෝපරිවිතක්කමඤ්ඤාය, යේන බාහියෝ දාරුචීරියෝ තේනුපසංකමි. උපසංකමිත්වා බාහියං දාරුචීරියං ඒතදවෝච: ‘නේව ඛෝ ත්වං බාහිය අරහා. නාපි අරහත්තමග්ගං වා සමාපන්නෝ. සාපි තේ පටිපදා නත්ථි යාය වා ත්වං අරහා අස්ස, අරහත්තමග්ගං වා සමාපන්නෝ’ති.
එතකොට බාහිය දාරුචීරියගේ පුරාණ ලේ නෑයෙකු වන දෙවියෙක් ඔහුට අනුකම්පා කරලා, සෙත සළසන්න හිතලා, බාහිය දාරුචීරියගේ අර සිතුවිල්ල තම සිතින් දැනගෙන, බාහිය දාරුචීරිය ළඟට ආවා. ඇවිදින් බාහිය දාරුචීරියට මෙහෙම කිව්වා.“ඒයි බාහිය, ඔබ රහතන් වහන්සේ නමක් නොවෙයි. රහත් වීමේ ප්‍රතිපදාවට බැසගත් කෙනෙකුවත් නොවෙයි. යම් ප්‍රතිපදාවකින් ඔබ අරහත්වයට පත් වෙනවා නම්, අරහත් වෙන මඟට පත්වෙනවා නම්, ඒ ප්‍රතිපදාවවත් ඔබට නෑ.”
‘අථ කෝ චරහි සදේවකේ ලෝකේ අරහන්තෝ වා, අරහත්තමග්ගං වා සමාපන්නෝ’?ති. ‘අත්ථි බාහිය උත්තරේසු ජනපදේසු සාවත්ථි නාම නගරං. තත්ථ සෝ භගවා ඒතරහි විහරති අරහං සම්මාසම්බුද්ධෝ. සෝ හි බාහිය භගවා අරහා චේව අරහත්තාය ච ධම්මං දේසේතී’ති.
“(එහෙම නම් පින්වත් දෙවිඳ,) මේ දෙවියන් සහිත ලෝකයේ ඉන්න රහතන් වහන්සේ කවුද? රහත් මඟට බැසගත් කෙනා කවුද?”“පින්වත් බාහිය, උතුරු ජනපදයේ ‘සැවැත’ කියලා නගරයක් තියෙනවා. මේ දිනවල ඒ අරහත් වූ සම්මා සම්බුදු වූ භාග්‍යවතුන් වහන්සේ එහි වැඩඉන්නවා. පින්වත් බාහිය, අන්න ඒ භාග්‍යවතුන් වහන්සේ නම්, රහතන් වහන්සේ නමක්. ඒ වගේම රහත් වීම පිණිස ශ්‍රී සද්ධර්මයත් දේශනා කරනවා.”
අථ ඛෝ බාහියෝ දාරුචීරියෝ තාය දේවතාය සංවේජිතෝ තාවදේව සුප්පාර පක්කාමි සබ්බත්ථ ඒකරත්තිපරිවාසේන. යේන සාවත්ථි ජේතවනං අනාථපිණ්ඩිකස්ස ආරාමෝ තේනුපසංකමි. තේන ඛෝ පන සමයේන සම්බහුලා භික්ඛූ අබ්භෝකාසේ චංකමන්ති. අථ ඛෝ බාහියෝ දාරුචීරියෝ යේන තේ භික්ඛූ තේනුපසංකමි. උපසංකමිත්වා තේ භික්ඛූ ඒතදවෝච: ‘කහං නු ඛෝ භන්තේ ඒතරහි සෝ භගවා විහරති අරහං සම්මාසම්බුද්ධෝ? දස්සනකාමම්හා මයං තං භගවන්තං අරහන්තං සම්මාසම්බුද්ධ’න්ති. අන්තරඝරං පවිට්ඨෝ ඛෝ බාහිය, භගවා පිණ්ඩායා’ති.
එතකොට ඒ දෙවියා විසින් සංවේග කරවපු බාහිය දාරුචීරිය ඒ මොහොතේම සුප්පාරක පටුනෙන් පිටත් වුනා. හැම තැනකදීම එකම රැයක් විතරයි ගත කළේ. සැවැත් නුවර ජේතවන නම් වූ අනේපිඬු සිටුතුමාගේ ආරාමයට (කෙළින්ම) ආවා. ඒ වෙලාවේදී බොහෝ භික්ෂූන් වහන්සේලා එළිමහනේ සක්මන් කර කරයි හිටියේ. ඉතින් බාහිය දාරුචීරිය ඒ භික්ෂූන් ළඟට ගියා. ගිහින් ඒ භික්ෂූන්ගෙන් මෙහෙම ඇහුවා.“ස්වාමීනී, ඒ අරහත් වූ සම්මා සම්බුදු වූ භාග්‍යවතුන් වහන්සේ මේ වෙලාවේ වැඩඉන්නෙ කොහේද? මං ඒ භාග්‍යවත් අරහත් සම්මා සම්බුදු සමිඳුන්ව බැහැදකින්නට කැමතියි.”“පින්වත් බාහිය, භාග්‍යවතුන් වහන්සේ පිණ්ඩපාතෙට ඇතුළු ගමට වැඩම කළා.”
අථ ඛෝ බාහියෝ දාරුචීරියෝ තරමානරූපෝ ජේතවනා නික්ඛමිත්වා සාවත්ථිං පවිසිත්වා අද්දස භගවන්තං සාවත්ථියං පිණ්ඩාය චරන්තං පාසාදිකං පසාදනීයං සන්තින්ද්‍රියං සන්තමානසං උත්තමදමථසමථමනුප්පත්තං දන්තං ගුත්තං යතින්ද්‍රියං නාගං. දිස්වාන යේන භගවා තේනුපසංකමි. උපසංකමිත්වා භගවතෝ පාදේ සිරසා නිපතිත්වා භගවන්තං ඒතදවෝච: ‘දේසේතු මේ භන්තේ භගවා ධම්මං, දේසේතු සුගතෝ ධම්මං, යං මමස්ස දීඝරත්තං හිතාය සුඛායා’ති.
එතකොට බාහිය දාරුචීරිය කළබල වුනා. ජේතවනයෙන් නික්මුනා. සැවැත් නුවරට පිවිසුනා. එතකොට ඔහුට සැවැත් නුවර පිණ්ඩපාතෙ වඩින, දුටු පමණින්ම හිත පැහැදෙන, ප්‍රසාදය ම ඇති කරවන, ශාන්ත ඉඳුරන් ඇති, ශාන්ත සිතක් ඇති, ඉතා උතුම් ලෙස දමනය වෙලා සංසිඳී ගිය, සැබැවින්ම දමනය වුන, ඉඳුරන් රැකගත්, මහා හස්ථිරාජයෙක් වගේ ශ්‍රේෂ්ඨ වූ භාග්‍යවතුන් වහන්සේව දැකගන්නට ලැබුනා. ඉතින් (භාග්‍යවතුන් වහන්සේව) දැකලා, භාග්‍යවතුන් වහන්සේ ළඟට ගියා. ගිහින් භාග්‍යවතුන් වහන්සේගේ සිරිපතුල් අභියස හිසින් වැඳ වැටුනා. භාග්‍යවතුන් වහන්සේගෙන් මෙහෙම ඉල්ලා සිටියා.“ස්වාමීනී, භාග්‍යවතුන් වහන්ස, මට දහම් දෙසන සේක්වා! සුගතයන් වහන්ස, දහම් දෙසන සේක්වා! ඒක මට බොහෝ කලක් හිත සුව පිණිස පවතීවි.”
ඒවං වුත්තේ භගවා බාහියං දාරුචීරියං ඒතදවෝච: ‘අකාලෝ ඛෝ තාව බාහිය. අන්තරඝරං පවිට්ඨම්හා පිණ්ඩායා’ති.
එතකොට භාග්‍යවතුන් වහන්සේ බාහිය දාරුචීරියට මෙහෙම වදාළා.“පින්වත් බාහිය, තවම (දහම් දෙසීමට) කාලය නොවෙයි. මම පිණ්ඩපාතෙට ඇතුලු ගමට පිවිසිලයි ඉන්නෙ.”
දුතියම්පි ඛෝ බාහියෝ දාරුචීරියෝ භගවන්තං ඒතදවෝච: “දුජ්ජානං ඛෝ පනේතං භන්තේ භගවතෝ වා ජීවිතන්තරායානං, මය්හං වා ජීවිතන්තරායානං. දේසේතු මේ භන්තේ භගවා ධම්මං, දේසේතු සුගතෝ ධම්මං, යං මමස්ස දීඝරත්තං හිතාය සුඛායා”ති.
දෙවන වතාවටත් බාහිය දාරුචීරිය භාග්‍යවතුන් වහන්සේට මෙහෙම කියා සිටියා.“අනේ ස්වාමීනී, භාග්‍යවතුන් වහන්සේගේ ජීවිතයට අනතුරක් වේවිද? මගේ ජීවිතයට අනතුරක් වේවිද? කියලා දැනගන්නට විදිහක් නෑ. (ඉතින් ඊට කලින්) ස්වාමීනී, භාග්‍යවතුන් වහන්ස, මට දහම් දෙසන සේක්වා! සුගතයන් වහන්ස, දහම් දෙසන සේක්වා! ඒක මට බොහෝ කලක් හිත සුව පිණිස පවතීවි.”
දුතියම්පි ඛෝ භගවා බාහියං දාරුචීරියං ඒතදවෝච: “අකාලෝ ඛෝ තාව බාහිය. අන්තරඝරං පවිට්ඨම්හා පිණ්ඩායා”ති.
දෙවන වතාවටත් භාග්‍යවතුන් වහන්සේ බාහිය දාරුචීරියට මෙහෙම වදාළා.“පින්වත් බාහිය, තවම (දහම් දෙසීමට) කාලය නොවෙයි. මම පිණ්ඩපාතෙට ඇතුලු ගමට පිවිසිලයි ඉන්නෙ.”
තතියම්පි ඛෝ බාහියෝ දාරුචීරියෝ භගවන්තං ඒතදවෝච: “දුජ්ජානං ඛෝ පනේතං භන්තේ භගවතෝ වා ජීවිතන්තරායානං, මය්හං වා ජීවිතන්තරායානං. දේසේතු මේ භන්තේ භගවා ධම්මං, දේසේතු සුගතෝ ධම්මං, යං මමස්ස දීඝරත්තං හිතාය සුඛායා”ති.
තුන්වන වතාවටත් බාහිය දාරුචීරිය භාග්‍යවතුන් වහන්සේට මෙහෙම කියා සිටියා.“අනේ ස්වාමීනී, භාග්‍යවතුන් වහන්සේගේ ජීවිතයට අනතුරක් වේවිද? මගේ ජීවිතයට අනතුරක් වේවිද? කියලා දැනගන්නට විදිහක් නෑ. (ඉතින් ඊට කලින්) ස්වාමීනී, භාග්‍යවතුන් වහන්ස, මට දහම් දෙසන සේක්වා! සුගතයන් වහන්ස, දහම් දෙසන සේක්වා! ඒක මට බොහෝ කලක් හිත සුව පිණිස පවතීවි.”
තස්මාතිහ තේ බාහිය, ඒවං සික්ඛිතබ්බං: “දිට්ඨේ දිට්ඨමත්තං භවිස්සති, සුතේ සුතමත්තං භවිස්සති, මුතේ මුතමත්තං භවිස්සති, විඤ්ඤාතේ විඤ්ඤාතමත්තං භවිස්සතී”ති. ඒවං හි තේ බාහිය, සික්ඛිතබ්බං.
“පින්වත් බාහිය, එහෙම නම් ඔබ මෙන්න මේ විදිහට හික්මෙන්න ඕන. (යමක්) දකින කොට, ඒ දකින දේ ගැන කෙලෙස් ඇති නොවීමක්මයි වෙන්නෙ. (දැකීම් මාත්‍රයක් පමණයි) අසන කොට, ඒ අසන දේ ගැන කෙලෙස් ඇති නොවීමක්මයි වෙන්නෙ. (ඇසීම් මාත්‍රයක් පමණයි) ආඝ්‍රාණය කරන කොට, ඒ ආඝ්‍රාණය කරන දේ ගැන කෙලෙස් ඇති නොවීමක්මයි වෙන්නෙ. (ගඳ සුවඳ දැනීම් මාත්‍රයක් පමණයි) රස විඳින කොට, රස විඳින දේ ගැන කෙලෙස් ඇති නොවීමක්මයි වෙන්නෙ. (රසය විඳීම් මාත්‍රයක් පමණයි) පහස විඳින කොට, පහස විඳින දේ ගැන කෙලෙස් ඇති නොවීමක්මයි වෙන්නෙ. (පහස විඳීම් මාත්‍රයක් පමණයි) සිතින් දැනගන්න කොට, සිතින් දැනගන්න දේ ගැන කෙලෙස් ඇති නොවීමක්මයි වෙන්නෙ. (දැනගැනීම් මාත්‍රයක් පමණයි) පින්වත් බාහිය, ඔන්න ඔය විදිහටයි ඔබ හික්මෙන්නට ඕන.
යතෝ ඛෝ තේ බාහිය, දිට්ඨේ දිට්ඨමත්තං භවිස්සති, සුතේ සුතමත්තං භවිස්සති, මුතේ මුතමත්තං භවිස්සති. විඤ්ඤාතේ විඤ්ඤාතමත්තං භවිස්සති, තතෝ ත්වං බාහිය න තේන. යතෝ ත්වං බාහිය න තේන, තතෝ ත්වං බාහිය න තත්ථ. යතෝ ත්වං බාහිය න තත්ථ, තතෝ ත්වං බාහිය නේවිධ, න හුරං, න උභයමන්තරේ. ඒසේවන්තෝ දුක්ඛස්සා”ති.
පින්වත් බාහිය, යම් වෙලාවක ඔබට (යමක්) දකින කොට, ඒ දකින දේ ගැන කෙලෙස් ඇති නොවීමක් නම් වෙන්නෙ; අසන කොට, ඒ අසන දේ ගැන කෙලෙස් ඇති නොවීමක් නම් වෙන්නෙ; ආඝ්‍රාණය කරන කොට, ඒ ආඝ්‍රාණය කරන දේ ගැන කෙලෙස් ඇති නොවීමක් නම් වෙන්නෙ; රස විඳින කොට, රස විඳින දේ ගැන කෙලෙස් ඇති නොවීමක් නම් වෙන්නෙ; පහස ලබන කොට, පහස ලබන දේ ගැන කෙලෙස් ඇති නොවීමක් නම් වෙන්නෙ; සිතින් දැනගන්න කොට, ඒ දැනගන්න දේ ගැන කෙලෙස් ඇති නොවීමක් නම් වෙන්නෙ. එතකොට පින්වත් බාහිය, ඔබ ඒ හේතුවෙන් ඒකට බැඳෙන්නෙ නෑ. පින්වත් බාහිය, යම් වෙලාවක ඔබ ඒ නිසා කිසිවකට බැඳෙන්නෙ නැත්නම්, එතකොට පින්වත් බාහිය, ඔබ එතැන නෑ. යම් වෙලාවක පින්වත් බාහිය, ඔබ එතැන නැත්නම්, එතකොට පින්වත් බාහිය, ඔබ මෙලොවත් නෑ. පරලොවත් නෑ. ඒ දෙක අතරත් නෑ. දුක නිමාවට පත්වීම කියන්නේ ඕකටයි.”
අථ ඛෝ බාහියස්ස දාරුචීරියස්ස භගවතෝ ඉමාය සංඛිත්තාය ධම්මදේසනාය තාවදේව අනුපාදාය ආසවේහි චිත්තං විමුච්චි.
එතකොට භාග්‍යවතුන් වහන්සේ ගේ සංක්ෂිප්ත ධර්ම දේශනාවෙන් බාහිය දාරුචීරියගේ සිත ඒ මොහොතේම සියලු ආශ්‍රවයන්ගෙන් නිදහස් වුනා.
අථ ඛෝ භගවා බාහියං දාරුචීරියං ඉමිනා සංඛිත්තේන ඕවාදේන ඕවදිත්වා පක්කාමි.
ඉතින් භාග්‍යවතුන් වහන්සේ බාහිය දාරුචීරියට මේ කෙටි අවවාදයෙන් අවවාද කරලා, (පිණ්ඩපාතේ වඩින්න) පිටත් වී වදාළා.
අථ ඛෝ අචිරපක්කන්තස්ස භගවතෝ බාහියං දාරුචීරියං ගාවී තරුණවච්ඡා අධිපාතෙත්වා ජීවිතා වෝරෝපේසි.
එතකොට භාග්‍යවතුන් වහන්සේ වැඩිය සුළු වෙලාවකින් වසු පැටවෙක් ඉන්න ගවදෙනක් දාරුචීරියට ඇනලා, ජීවිතය නැති කළා.
අථ ඛෝ භගවා සාවත්ථියං පිණ්ඩාය චරිත්වා පච්ඡාභත්තං පිණ්ඩපාතපටික්කන්තෝ සම්බහුලේහි භික්ඛූහි සද්ධිං නගරම්හා නික්ඛමිත්වා අද්දස බාහියං දාරුචීරියං කාලකතං. දිස්වාන භික්ඛූ ආමන්තේසි: “ගණ්හථ භික්ඛවේ බාහියස්ස දාරුචීරියස්ස සරීරකං. මඤ්චකං ආරෝපෙත්වා නීහරිත්වා ඣාපේථ. ථූපඤ්චස්ස කරෝථ. සබ්‍රහ්මචාරී වෝ භික්ඛවේ කාලකතෝ”ති.
භාග්‍යවතුන් වහන්සේ සැවැත් නුවර පිණ්ඩපාතේ වැඩම කරලා, පිණ්ඩපාතෙන් පසු සවස් කාලෙ බොහෝ භික්ෂූන් සමඟ නගරයෙන් නික්මිලා වඩිද්දී කළුරිය කළ බාහිය දාරුචීරියව දැක වදාළා. දැකලා, භික්ෂූන් අමතා වදාළා.“පින්වත් මහණෙනි, ඔය බාහිය දාරුචීරියගේ ශරීරය ගන්න. ඇඳක තියාගෙන බැහැරට ගෙනිහින් ආදාහනය කරන්න. මොහු නමින් ස්ථූපයක් හදන්න. පින්වත් මහණෙනි, ඔය කළුරිය කළේ ඔබේ සබ්‍රහ්මචාරීන් වහන්සේ නමක්.”
“ඒවං භන්තේ”ති ඛෝ තේ භික්ඛූ භගවතෝ පටිස්සුත්වා බාහියස්ස දාරුචීරියස්ස සරීරකං මඤ්චකං ආරෝපෙත්වා නීහරිත්වා ඣාපෙත්වා ථූපඤ්චස්ස කරිත්වා යේන භගවා තේනුපසංකමිංසු. උපසංකමිත්වා භගවන්තං අභිවාදෙත්වා ඒකමන්තං නිසීදිංසු. ඒකමන්තං නිසින්නා ඛෝ තේ භික්ඛූ භගවන්තං ඒතදවෝචුං: “දඩ්ඪං භන්තේ බාහියස්ස දාරුචීරියස්ස සරීරං. ථූපෝ චස්ස කතෝ. තස්ස කා ගති? කෝ අභිසම්පරායෝ?ති.
“එසේය, ස්වාමීනී” කියලා ඒ භික්ෂූන් වහන්සේලාද භාග්‍යවතුන් වහන්සේට පිළිතුරු දුන්නා. බාහිය දාරුචීරියගේ ශරීරය ඇඳක තබා බැහැරට ගෙන ගියා. ආදාහනය කළා. ඔහු නමින් ස්ථූපයක් කරලා භාග්‍යවතුන් වහන්සේ ළඟට ගියා. ගිහින් භාග්‍යවතුන් වහන්සේට වන්දනා කළා. පැත්තකින් වාඩිවුනා. පැත්තකින් වාඩිවුන ඒ භික්ෂූන් වහන්සේලා භාග්‍යවතුන් වහන්සේට මෙහෙම කිව්වා.“ස්වාමීනී, බාහිය දාරුචීරියගේ සිරුර ආදාහනය කළා. ඔහු නමින් ස්ථූපයක් කළා. (ස්වාමීනී,) ඔහුගේ ඉපදීම මොන වගේ එකක්ද? ඔහුගේ පරලොව මොන වගේ එකක්ද?”
පණ්ඩිතෝ භික්ඛවේ, බාහියෝ දාරුචීරියෝ පච්චපාදි ධම්මස්සානුධම්මං. න ච මං ධම්මාධිකරණං විහේසේසි. පරිනිබ්බූතෝ භික්ඛවේ බාහියෝ දාරුචීරියෝ”ති.
“පින්වත් මහණෙනි, ඔය බාහිය දාරුචීරිය හරිම බුද්ධිමත්. ධර්මයට අනුකූල බවටම පත්වුනා. ධර්මයෙන් ගැටලු හදාගෙන මාව වෙහෙසට පත් කළේ නෑ. පින්වත් මහණෙනි, බාහිය දාරුචීරිය පිරිනිවන් පෑවා.”
අථ ඛෝ භගවා ඒතමත්ථං විදිත්වා තායං වේලායං ඉමං උදානං උදානේසි:
ඉතින් භාග්‍යවතුන් වහන්සේ මෙකරුණ දැනගෙන ඒ වෙලාවේ මේ උදානය වදාළා.
“යත්ථ ආපෝ ච පඨවී තේජෝ වායෝ න ගාධති,න තත්ථ සුක්කා ජෝතන්ති ආදිච්චෝ නප්පකාසති,න තත්ථ චන්දිමා භාති තමෝ තත්ථ න විජ්ජති.
“යම් අනුපාදිශේෂ පරිනිර්වාණ ධාතුවක ආපේ ධාතුවත්, පඨවි ධාතුවත්, තේජෝ ධාතුවත්, වායෝ ධාතුවත් නොපිහිටයිද, එතැන තරු දිලෙන්නේ නෑ. හිරු බබලන්නෙත් නෑ. සඳ බබලන්නෙත් නෑ. එතැන කළුවරකුත් නෑ.
යදා ච අත්තනා වේදි මුනි මෝනේන බ්‍රාහ්මණෝ,
අථ රූපා අරූපා ච සුඛදුක්ඛා පමුච්චතී”ති
යම් දවසක මුනිදහම තුළින් ඒ මුනිවරයා නම් වූ බ්‍රාහ්මණයා, තමා තුළින්ම ඒ අමා නිවන අවබෝධ කළොත්, එතකොට රූප අරූප ලෝකයෙනුත්, සැප දුක ඇති කාම ලෝකයෙනුත් නිදහස් වෙනවා.”
අයම්පි උදානෝ වුත්තෝ භගවතා ඉති මේ සුතන්ති.
මේ උදානයත් භාග්‍යවතුන් වහන්සේ විසිනුයි වදාළේ කියලයි මං ඇහුවේ.
සාදු! සාදු!! සාදු!!!
බෝධිවග්ගෝ පඨමෝ.
පළමු වෙනි බෝධි වර්ගයයි.
