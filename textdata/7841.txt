අංගුත්තර නිකාය
දසක නිපාතෝ
10.1.5.3. දුතිය විවාදමූල සුත්තං
10.1.5.3. විවාද හටගැනීමට මුල්වන දේ ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය ………..
කති නු ඛෝ භන්තේ විවාදමූලානීති?
“ස්වාමීනී, සංඝයා අතර වාදවිවාද හටගැනීමට හේතු වන කරුණු කොතෙක් තිබේ ද?”
දස ඛෝ උපාලි විවාද මූලානි. කතමානි දස? ඉධූපාලි භික්ඛු අනාපත්තිං ආපත්තීති දීපෙන්ති. ආපත්තිං අනාපත්තීති දීපෙන්ති. ලහුකං ආපත්තිං ගරුකං ආපත්තීති දීපෙන්ති. ගරුකං ආපත්තිං ලහුකං ආපත්තීති දීපෙන්ති. දුට්ඨුල්ලං අපත්තිං අදුට්ඨුල්ලා අප්පත්තීති දීපෙන්ති. අදුට්ඨුල්ලං ආපත්තිං දුට්ඨුල්ලාපත්තීති දීපෙන්ති. සාවසේසං ආපත්තිං අනවසේසා ආපත්තීති දීපෙන්ති. අනවසේසං ආපත්තිං සාවසේසාපත්තීති දීපෙන්ති. සප්පටිකම්මං ආපත්තිං අප්පටිකම්මා ආපත්තීති දීපෙන්ති. අප්පටිකම්මං ආපත්තිං සප්පටිකම්මා ආපත්තීති දීපෙන්ති. ඉමානි ඛෝ උපාලි දස විවාදමූලානීති:
“උපාලි, විවාදයන්ට මුල් වන කරුණු දහයකි. ඒ කවර දසයක් ද යත්; උපාලි, මෙහිලා භික්ෂුව (1) ඇවැත් නොවූ දෙය ඇවැතක් වශයෙන් පෙන්වයි. (2) ඇවැත ඇවැත් නොවූ දෙයක් වශයෙන් පෙන්වයි. (3) සුළු ඇවැත බරපතල ඇවැතක් වශයෙන් පෙන්වයි. (4) බරපතල ඇවැත සුළු ඇවැතක් වශයෙන් පෙන්වයි. (5) නපුරු ඇවැත නපුරු නොවන ඇවැතක් වශයෙන් පෙන්වයි. (6) නපුරු නොවන ඇවැත නපුරු ඇවැතක් වශයෙන් පෙන්වයි. (7) අවශේෂ සහිත ඇවැත අවශේෂ රහිත ඇවැතක් වශයෙන් පෙන්වයි. (8) අවශේෂ රහිත ඇවැත අවශේෂ සහිත ඇවැතක් වශයෙන් පෙන්වයි. (9) පිළියම් කළ හැකි ඇවැත පිළියම් නොකළ හැකි ඇවැතක් වශයෙන් පෙන්වයි. (10) පිළියම් නොකළ හැකි ඇවැත පිළියම් කළ හැකි ඇවැතක් වශයෙන් පෙන්වයි.
උපාලි, මේ වනාහී විවාදයන්ට මුල්වන දස කරුණ යි.”
සාදු! සාදු!! සාදු!!!
දුතිය විවාදමූල සූත්‍රය නිමා විය.
