අංගුත්තර නිකාය
චතුක්ක නිපාතෝ
4.3.4.7. ගරු පුග්ගල සුත්තං
4.3.4.7. ගරු කරන පුද්ගලයා ගැන වදාළ දෙසුම
චත්තාරෝමේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
ඉධ භික්ඛවේ ඒකච්චෝ පුග්ගලෝ න සීලගරු හෝති න සීලාධිපතෙය්‍යෝ. න සමාධිගරු හෝති න සමාධාධිපතෙය්‍යෝ. න පඤ්ඤාගරු හෝති න පඤ්ඤාධිපතෙය්‍යෝ.
1. මහණෙනි, මෙහිලා ඇතැම් පුද්ගලයෙක් සීලයට ගෞරව නොකරයි. සීලය අධිපති කොට නොවසයි. සමාධියට ගෞරව නොකරයි. සමාධිය අධිපති කොට නොවසයි. ප්‍රඥාවට ගෞරව නොකරයි. ප්‍රඥාව අධිපති කොට නොවසයි.
ඉධ පන භික්ඛවේ ඒකච්චෝ පුග්ගලෝ සීලගරු හෝති සීලාධිපතෙය්‍යා. න සමාධිගරු හෝති න සමාධාධිපතෙය්‍යෝ. න පඤ්ඤාගරු හෝති න පඤ්ඤාධිපතෙය්‍යෝ.
2. මහණෙනි, මෙහිලා ඇතැම් පුද්ගලයෙක් සීලයට ගෞරව කරයි. සීලය අධිපති කොට වසයි. සමාධියට ගෞරව නොකරයි. සමාධිය අධිපති කොට නොවසයි. ප්‍රඥාවට ගෞරව නොකරයි. ප්‍රඥාව අධිපති කොට නොවසයි.
ඉධ පන භික්ඛවේ ඒකච්චෝ පුග්ගලෝ සීලගරු හෝති සීලාධිපතෙය්‍යෝ, සමාධිගරු හෝති සමාධාධිපතෙය්‍යෝ, න පඤ්ඤාගරු හෝති න පඤ්ඤාධිපතෙය්‍යෝ.
3. මහණෙනි, මෙහිලා ඇතැම් පුද්ගලයෙක් සීලයට ගෞරව කරයි. සීලය අධිපති කොට වසයි. සමාධියට ගෞරව කරයි. සමාධිය අධිපති කොට වසයි. ප්‍රඥාවට ගෞරව නොකරයි. ප්‍රඥාව අධිපති කොට නොවසයි.
ඉධ පන භික්ඛවේ ඒකච්චෝ පුග්ගලෝ සීලගරු හෝති සීලාධිපතෙය්‍යෝ, සමාධිගරු හෝති සමාධාධිපතෙය්‍යෝ, පඤ්ඤාගරු හෝති පඤ්ඤාධිපතෙය්‍යෝ.
4. මහණෙනි, මෙහිලා ඇතැම් පුද්ගලයෙක් සීලයට ගෞරව කරයි. සීලය අධිපති කොට වසයි. සමාධියට ගෞරව කරයි. සමාධිය අධිපති කොට වසයි. ප්‍රඥාවට ගෞරව කරයි. ප්‍රඥාව අධිපති කොට වසයි.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයෙහි විද්‍යමාන ව සිටිති.
සාදු! සාදු!! සාදු!!!
ගරු පුග්ගල සූත්‍රය නිමා විය.
