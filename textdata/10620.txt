අංගුත්තර නිකාය
සත්තක නිපාතෝ
7.1.1.4. විත්ථත සත්ත බල සුත්තං
7.1.1.4. විස්තර සහිත සත් බලයන් ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමානි භික්ඛවේ, බලානි. කතමානි සත්ත:
මහණෙනි, මේ බල සතකි. ඒ කවර සතක් ද යත්;
සද්ධාබලං, විරියබලං, හිරිබලං, ඔත්තප්පබලං, සතිබලං, සමාධිබලං, පඤ්ඤාබලං.
ශ්‍රද්ධා බලය, විරිය බලය, හිරි බලය, ඔත්තප්ප බලය, සති බලය, සමාධි බලය සහ ප්‍රඥා බලය යි.
(1) කතමඤ්ච භික්ඛවේ, සද්ධාබලං:
ඉධ භික්ඛවේ අරියසාවකෝ සද්ධෝ හෝති සද්දහති තථාගතස්ස බෝධිං: “ඉතිපි සෝ භගවා අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථි සත්ථා දේවමනුස්සානං බුද්ධෝ භගවා”ති. ඉදං වුච්චති භික්ඛවේ සද්ධාබලං.
1. මහණෙනි, ශ්‍රද්ධා බලය යනු කුමක් ද? මහණෙනි, මෙහිලා ආර්ය ශ්‍රාවකයා සද්ධා ඇත්තේ වෙයි. තථාගතයන්ගේ අවබෝධය අදහන්නේ වෙයි. එනම් ‘ඒ භාග්‍යවතුන් වහන්සේ මේ මේ කරුණින් අරහං වන සේක. සම්මා සම්බුද්ධ වන සේක. විජ්ජාචරණ සම්පන්න වන සේක. සුගත වන සේක. ලෝකවිදූ වන සේක. අනුත්තරෝ පුරිසදම්ම සාරථී වන සේක. සත්ථා දේවමනුස්සානං වන සේක. බුද්ධ වන සේක. භගවා වන සේක’ යනුවෙනි. මහණෙනි, මෙය ශ්‍රද්ධා බලය යැයි කියනු ලැබේ.
(2) කතමඤ්ච භික්ඛවේ, විරියබලං:
ඉධ භික්ඛවේ, අරියසාවකෝ ආරද්ධවිරියෝ විහරති: අකුසලානං ධම්මානං පහානාය, කුසලානං ධම්මානං උපසම්පදාය, ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු. ඉදං වුච්චති භික්ඛවේ, විරියබලං.
2. මහණෙනි, වීරිය බලය යනු කුමක් ද? මහණෙනි, මෙහිලා ආර්ය ශ්‍රාවකයා පටන් ගත් වීරිය ඇත්තේ වෙයි. අකුසල් දහම් ප්‍රහාණය කිරීමට හා කුසල් දහම් උපදවා ගැනීමට දැඩි වීරියෙන් යුතු වූයේ, දැඩි පරාක්‍රමයෙන් යුතු වූයේ, කුසල් දහම් පිළිබඳ ව පසුබට නොවන වීරිය ඇත්තේ වෙයි. මහණෙනි, මෙය වීරිය බලය යැයි කියනු ලැබේ.
(3) කතමඤ්ච භික්ඛවේ, හිරිබලං:
ඉධ භික්ඛවේ, අරියසාවකෝ හිරිමා හෝති, හිරීයති කායදුච්චරිතේන, වචීදුච්චරිතේන, මනෝදුච්චරිතේන, හිරීයති පාපකානං අකුසලානං ධම්මානං සමාපත්තියා. ඉදං වුච්චති භික්ඛවේ, හිරිබලං.
3. මහණෙනි, හිරි බලය යනු කුමක් ද? මහණෙනි, මෙහිලා ආර්ය ශ්‍රාවකයා ලැජ්ජා ඇත්තේ වෙයි. කයින් දුසිරිත් කිරීමට ත්, වචනයෙන් දුසිරිත් කිරීමට ත්, සිතින් දුසිරිත් කිරීමට ත් ලැජ්ජා වෙයි. ලාමක අකුසල් දහම් ඇති කරගැනීමට ලැජ්ජා වෙයි. මහණෙනි, මෙය හිරි බලය යැයි කියනු ලැබේ.
(4) කතමඤ්ච භික්ඛවේ, ඔත්තප්පබලං:
ඉධ භික්ඛවේ, අරියසාවකෝ ඔත්තප්පී හෝති, ඔත්තපති කායදුච්චරිතේන, වචීදුච්චරිතේන, මනෝදුච්චරිතේන, ඔත්තපති පාපකානං අකුසලානං ධම්මානං සමාපත්තියා. ඉදං වුච්චති භික්ඛවේ, ඔත්තප්පබලං.
4. මහණෙනි, ඔත්තප්ප බලය යනු කුමක් ද? මහණෙනි, මෙහිලා ආර්ය ශ්‍රාවකයා භය ඇත්තේ වෙයි. කයින් දුසිරිත් කිරීමට ත්, වචනයෙන් දුසිරිත් කිරීමට ත්, සිතින් දුසිරිත් කිරීමට ත් භය වෙයි. ලාමක අකුසල් දහම් ඇති කරගැනීමට භය වෙයි. මහණෙනි, මෙය ඔත්තප්ප බලය යැයි කියනු ලැබේ.
(5) කතමඤ්ච භික්ඛවේ, සතිබලං:
ඉධ භික්ඛවේ, අරියසාවකෝ සතිමා හෝති පරමේන සතිනේපක්කේන සමන්නාගතෝ චිරකතම්පි චිරභාසිතම්පි සරිතා අනුස්සරිතා. ඉදං වුච්චති භික්ඛවේ, සතිබලං.
5. මහණෙනි, සති බලය යනු කුමක් ද? මහණෙනි, මෙහිලා ආර්ය ශ්‍රාවකයා සිහි ඇත්තේ වෙයි. උතුම් සිහියෙන් හා අවස්ථාවෝචිත නුවණින් යුක්ත වූයේ වෙයි. බොහෝ කලකට පෙර කළ දෑ ත්, බොහෝ කලකට පෙර කියූ දෑ ත් සිහි කරයි. නැවත නැවත සිහි කරයි. මහණෙනි, මෙය සති බලය යැයි කියනු ලැබේ.
(6) කතමඤ්ච භික්ඛවේ, සමාධිබලං:
ඉධ භික්ඛවේ, අරියසාවකෝ විවිච්චේව කාමේහි ....(පෙ).... චතුත්ථංඣානං උපසම්පජ්ජ විහරති. ඉදං වුච්චති භික්ඛවේ, සමාධිබලං.
6. මහණෙනි, සමාධි බලය යනු කුමක් ද? මහණෙනි, මෙහිලා ආර්ය ශ්‍රාවකයා කාමයන්ගෙන් වෙන් ව ….(පෙ)…. සතර වෙනි ධ්‍යානයට පැමිණ වාසය කරන්නේ වෙයි. මහණෙනි, මෙය සමාධි බලය යැයි කියනු ලැබේ.
(7) කතමඤ්ච භික්ඛවේ, පඤ්ඤාබලං:
ඉධ භික්ඛවේ අරියසාවකෝ පඤ්ඤවා හෝති උදයත්ථගාමිනියා පඤ්ඤාය සමන්නාගතෝ අරියාය නිබ්බේධිකාය සම්මා දුක්ඛක්ඛයගාමිනියා. ඉදං වුච්චති භික්ඛවේ, පඤ්ඤාබලං.
7. මහණෙනි, ප්‍රඥා බලය යනු කුමක් ද? මහණෙනි, මෙහිලා ආර්ය ශ්‍රාවකයා ප්‍රඥාවන්ත වෙයි. හටගැනීම ත්, නැතිවීම ත් දැකීමට සමර්ථ ප්‍රඥාවෙන් යුක්ත වූයේ වෙයි. ආර්ය වූ තියුණු අවබෝධය ඇති කරවන, මැනැවින් දුක් ක්ෂය කරවන ප්‍රඥාවෙන් යුක්ත වූයේ වෙයි. මහණෙනි, මෙය ප්‍රඥා බලය යැයි කියනු ලැබේ.
ඉමානි ඛෝ භික්ඛවේ, සත්තබලානි.
මහණෙනි, මේ වනාහී බල සත යි.
(ගාථා)
සද්ධාබලං විරියබලං හිරිඔත්තප්පියං බලං
සතිබලං සමාධී ච පඤ්ඤා වේ සත්තමං බලං
ඒතේහි බලවා භික්ඛු සුඛං ජීවති පණ්ඩිතෝ
1. ශ්‍රද්ධා බලය, විරිය බලය, හිරි බලය, ඔත්තප්ප බලය, සති බලය, සමාධි බලය සහ සත්වෙනි ප්‍රඥා බලය යි. මෙයින් බලවත් වූ නුවණැති භික්ෂුව සැප සේ වසයි.
යෝනිසෝ විචිනේ ධම්මං පඤ්ඤායත්ථං විපස්සති
පජ්ජෝතස්සේව නිබ්බානං විමෝඛෝ හෝති චේතසෝ’ති
2. හේ නුවණ යොදා ධර්මය විමසන්නේ ය. එහි අරුත් ප්‍රඥාවෙන් විදර්ශනා කරන්නේ ය. පහනක් නිවී යන සෙයින් සිතින් විමෝක්ෂය සාක්ෂාත් කරන්නේ ය.
සාදු! සාදු!! සාදු!!!
විත්ථත සත්ත බල සූත්‍රය නිමා විය.
