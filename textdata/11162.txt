අංගුත්තර නිකාය
අට්ඨක නිපාතෝ
8.2.3.9. සේඛපරිහානිය සුත්තං
8.2.3.9. ධර්මයෙහි හික්මෙන භික්ෂුවගේ පිරිහීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
අට්ඨිමේ භික්ඛවේ ධම්මා සේඛස්ස භික්ඛුනෝ පරිහානාය සංවත්තන්ති. කතමේ අට්ඨ:
මහණෙනි, මේ කරුණු අට ධර්මයෙහි හික්මෙන භික්ෂුවගේ පිරිහීම පිණිස පවතියි. ඒ කවර කරුණු අටක් ද යත්;
කම්මාරාමතා, භස්සාරාමතා, නිද්දාරාමතා, සංගණිකාරාමතා, ඉන්ද්‍රියේසු අගුත්තද්වාරතා, භෝජනේ අමත්තඤ්ඤුතා, සංසග්ගාරාමතා, පපඤ්චාරාමතා. ඉමේ ඛෝ භික්ඛවේ අට්ඨ ධම්මා සේඛස්ස භික්ඛුනෝ පරිහානාය සංවත්තන්ති.
බාහිර වැඩකටයුතුවල ඇලී සිටීම, අනවශ්‍ය කථාවෙහි ඇලී සිටීම, නින්දෙහි ඇලී සිටීම, පිරිස සමඟ ඇලී සිටීම, ඉන්ද්‍රියයන්හි නොවැසූ දොරටු ඇති බව, වළඳන ආහාරයෙහි අර්ථය නොදන්නා බව, කෙලෙස් ඇතිවෙන කරුණු සමඟ එක් වී සිටීම, කෙලෙස් ඇතිවෙන සිතුවිලි සිතමින් සිටීම.
මහණෙනි, මේ කරුණු අට ධර්මයෙහි හික්මෙන භික්ෂුවගේ පිරිහීම පිණිස පවතියි.
අට්ඨිමේ භික්ඛවේ ධම්මා සේඛස්ස භික්ඛුනෝ අපරිහානාය සංවත්තන්ති. කතමේ අට්ඨ:
මහණෙනි, මේ කරුණු අට ධර්මයෙහි හික්මෙන භික්ෂුවගේ නොපිරිහීම පිණිස පවතියි. ඒ කවර කරුණු අටක් ද යත්;
න කම්මාරාමතා, න භස්සාරාමතා, න නිද්දාරාමතා, න සංගණිකාරාමතා, ඉන්ද්‍රියේසු ගුත්තද්වාරතා, භෝජනේ මත්තඤ්ඤුතා, අසංසග්ගාරාමතා, නිප්පපඤ්චාරාමතා. ඉමේ ඛෝ භික්ඛවේ අට්ඨ ධම්මා සේඛස්ස භික්ඛුනෝ අපරිහානාය සංවත්තන්තීති.
බාහිර වැඩකටයුතුවල ඇලී නොසිටීම, අනවශ්‍ය කථාවෙහි ඇලී නොසිටීම, නින්දෙහි ඇලී නොසිටීම, පිරිස සමඟ ඇලී නොසිටීම, ඉන්ද්‍රියයන්හි වැසූ දොරටු ඇති බව, වළඳන ආහාරයෙහි අර්ථය දන්නා බව, කෙලෙස් ඇතිවෙන කරුණු සමඟ එක් වී නොසිටීම, කෙලෙස් ඇතිවෙන සිතුවිලි සිතමින් නොසිටීම.
මහණෙනි, මේ කරුණු අට ධර්මයෙහි හික්මෙන භික්ෂුවගේ නොපිරිහීම පිණිස පවතියි.
සාදු! සාදු!! සාදු!!!
සේඛපරිහානිය සූත්‍රය නිමා විය.
