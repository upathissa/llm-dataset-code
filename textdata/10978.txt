අංගුත්තර නිකාය
අට්ඨක නිපාතෝ
8.1.2.2. සීහසේනාපති සුත්තං
8.1.2.2. සීහ සේනාපතිට වදාළ දෙසුම
ඒකං සමයං භගවා වේසාලියං විහරති මහාවනේ කූටාගාරසාලායං. තේන ඛෝ පන සමයේන සම්බහුලා අභිඤ්ඤාතා අභිඤ්ඤාතා ලිච්ඡවී සන්ථාගාරේ සන්නිසින්නා සන්නිපතිතා අනේකපරියායේන බුද්ධස්ස වණ්ණං භාසන්ති. ධම්මස්ස වණ්ණං භාසන්ති. සංඝස්ස වණ්ණං භාසන්ති.
එක් සමයක භාග්‍යවතුන් වහන්සේ විශාලා මහනුවර මහාවනයෙහි කූටාගාර ශාලාවෙහි වැඩවෙසෙන සේක. එසමයෙහි බොහෝ ප්‍රසිද්ධ ප්‍රසිද්ධ ලිච්ඡවීහු රැස්වීම් ශාලාවෙහි රැස් ව නොයෙක් අයුරින් බුදුරජුන්ගේ ගුණ කියති. ධර්මයෙහි ගුණ කියති. සංඝයාගේ ගුණ කියති.
තේන ඛෝ පන සමයේන සීහෝ සේනාපති නිගණ්ඨසාවකෝ තස්සං පරිසායං නිසින්නෝ හෝති. අථ ඛෝ සීහස්ස සේනාපතිස්ස ඒතදහෝසි; නිස්සංසයං ඛෝ සෝ භගවා අරහං සම්මාසම්බුද්ධෝ භවිස්සති. තථා හි ‘මේ සම්බහුලා අභිඤ්ඤාතා අභිඤ්ඤාතා ලිච්ඡවී සන්ථාගාරේ සන්නිසින්නා සන්නිපතිතා අනේකපරියායේන බුද්ධස්ස වණ්ණං භාසන්ති. ධම්මස්ස වණ්ණං භාසන්ති, සංඝස්ස වණ්ණං භාසන්ති. යන්නූනාහං තං භගවන්තං දස්සනාය උපසංකමෙය්‍යං අරහන්තං සම්මාසම්බුද්ධන්ති.
එසමයෙහි නිගණ්ඨ ශ්‍රාවකයෙකු වූ සීහ සේනාපති තෙමේ ඒ පිරිස් අතර සිටියේ ය. ඉක්බිති සීහ සේනාපති හට මෙය සිතුණේ ය.
‘නිසැක වශයෙන් ම හෙතෙමේ භාග්‍යවත් වූ අරහත් වූ සම්මා සම්බුදු කෙනෙක් විය යුතුයි. මේ බොහෝ ප්‍රසිද්ධ ප්‍රසිද්ධ ලිච්ඡවීවරු සන්ථාගාරයෙහි රැස් ව නොයෙක් අයුරින් බුදු ගුණ කියන්නේ ත්, දහම් ගුණ කියන්නේ ත්, සඟ ගුණ කියන්නේ ත් ඒ අයුරින් නොවැ. මම ත් ඒ භාග්‍යවත් අරහත් සම්මා සම්බුදුරජුන් බැහැදකින්නට යන්නෙම් නම් යහපති’ යි.
අථ ඛෝ සීහෝ සේනාපති යේන නිගණ්ඨෝ නාතපුත්තෝ තේනුපසංකමි. උපසංකමිත්වා නිගණ්ඨං නාතපුත්තං ඒතදවෝච: ඉච්ඡාමහං භන්තේ, සමණං ගෝතමං දස්සනාය උපසංකමිතුන්ති.
ඉක්බිති සීහ සේනාපති තෙමේ නිගණ්ඨනාතපුත්‍ර වෙත ගියේ ය. ගොස් නිගණ්ඨ නාතපුත්‍රයා හට මෙය පැවසුවේ ය.
“ස්වාමීනී, මම ශ්‍රමණ ගෞතමයන් වහන්සේ බැහැදකිනු පිණිස එළඹෙන්නට කැමැත්තෙමි.”
කිං පන ත්වං සීහ, කිරියවාදෝ සමානෝ අකිරියවාදං සමණං ගෝතමං දස්සනාය උපසංකමිස්සසි. සමණෝ හි සීහ, ගෝතමෝ අකිරියවාදෝ අකිරියාය ධම්මං දේසේති, තේන ච සාවකේ විනේතීති.
“මොනවා සීහයෙනි? ඔබ වනාහී ක්‍රියාවාදී කෙනෙක් නොවැ. අක්‍රියාවාදී ශ්‍රමණ ගෞතමයන් දැකීමට එළඹෙන්නෙහි? සීහයෙනි, ශ්‍රමණ ගෞතමයෝ අක්‍රියවාදී කෙනෙකි. ක්‍රියාවන් නොකිරීම පිණිස දහම් දෙසති. ශ්‍රාවකයන් ව හික්මවන්නේ ත් ඒ අයුරින් නොවැ.”
අථ ඛෝ සීහස්ස සේනාපතිස්ස යෝ අහෝසි ගමියාභිසංඛාරෝ. භගවන්තං දස්සනාය, සෝ පටිප්පස්සම්භි.
එකල්හී භාග්‍යවතුන් වහන්සේ දැකීම පිණිස යෑමට සීහ සෙන්පතියාගේ යම් උත්සාහයක් තිබුණේ ද, එය සංසිඳී ගියේ ය.
දුතියම්පි ඛෝ සම්බහුලා අභිඤ්ඤාතා අභිඤ්ඤාතා ලිච්ඡවී සන්ථාගාරේ සන්නිසින්නා සන්නිපතිතා අනේකපරියායේන බුද්ධස්ස වණ්ණං භාසන්ති, ධම්මස්ස වණ්ණං භාසන්ති, සංඝස්ස වණ්ණං භාසන්ති.
දෙවෙනි වතාවට ද බොහෝ ප්‍රසිද්ධ ප්‍රසිද්ධ ලිච්ඡවීහු රැස්වීම් ශාලාවෙහි රැස් ව නොයෙක් අයුරින් බුදුරජුන්ගේ ගුණ කියති. ධර්මයෙහි ගුණ කියති. සංඝයාගේ ගුණ කියති.
දුතියම්පි ඛෝ සීහස්ස සේනාපතිස්ස ඒතදහෝසි: නිස්සංසයං ඛෝ සෝ භගවා අරහං සම්මාසම්බුද්ධෝ භවිස්සති. තථා හි’මේ සම්බහුලා අභිඤ්ඤාතා අභිඤ්ඤාතා ලිච්ඡවී සන්ථාගාරේ සන්නිසින්නා සන්නිපතිතා අනේකපරියායේන බුද්ධස්ස වණ්ණං භාසන්ති, ධම්මස්ස වණ්ණං භාසන්ති, සංඝස්ස වණ්ණං භාසන්ති. යන්නූනාහං තං භගවන්තං දස්සනාය උපසංකමෙය්‍යං අරහන්තං සම්මාසම්බුද්ධන්ති.
දෙවෙනි වතාවට ද සීහ සේනාපති හට මෙය සිතුණේ ය.
‘නිසැක වශයෙන් ම හෙතෙමේ භාග්‍යවත් වූ අරහත් වූ සම්මා සම්බුදු කෙනෙක් විය යුතුයි. මේ බොහෝ ප්‍රසිද්ධ ප්‍රසිද්ධ ලිච්ඡවීවරු සන්ථාගාරයෙහි රැස් ව නොයෙක් අයුරින් බුදු ගුණ කියන්නේ ත්, දහම් ගුණ කියන්නේ ත්, සඟ ගුණ කියන්නේ ත් ඒ අයුරින් නොවැ. මම ත් ඒ භාග්‍යවත් අරහත් සම්මා සම්බුදුරජුන් බැහැදකින්නට යන්නෙම් නම් යහපති.’
අථ ඛෝ සීහෝ සේනාපති යේන නිගණ්ඨෝ නාතපුත්තෝ තේනුපසංකමි. උපසංකමිත්වා නිගණ්ඨං නාතපුත්තං ඒතදවෝච: ඉච්ඡාමහං භන්තේ, සමණං ගෝතමං දස්සනාය උපසංකමිතුන්ති.
ඉක්බිති සීහ සේනාපති තෙමේ නිගණ්ඨනාතපුත්‍ර වෙත ගියේ ය. ගොස් නිගණ්ඨ නාතපුත්‍රයා හට මෙය පැවසුවේ ය.
“ස්වාමීනී, මම ශ්‍රමණ ගෞතමයන් වහන්සේ බැහැදකිනු පිණිස එළඹෙන්නට කැමැත්තෙමි.”
කිං පන ත්වං සීහ, කිරියවාදෝ සමානෝ අකිරියවාදං සමණං ගෝතමං දස්සනාය උපසංකමිස්සසි, සමණෝ හි සීහ, ගෝතමෝ අකිරියවාදෝ අකිරියාය ධම්මං දේසේති, තේන ච සාවකේ විනේතීති.
“මොනවා සීහයෙනි? ඔබ වනාහී ක්‍රියාවාදී කෙනෙක් නොවැ. අක්‍රියාවාදී ශ්‍රමණ ගෞතමයන් දැකීමට එළඹෙන්නෙහි? සීහයෙනි, ශ්‍රමණ ගෞතමයෝ අක්‍රියවාදී කෙනෙකි. ක්‍රියාවන් නොකිරීම පිණිස දහම් දෙසති. ශ්‍රාවකයන් ව හික්මවන්නේ ත් ඒ අයුරින් නොවැ.”
දුතියම්පි ඛෝ සීහස්ස සේනාපතිස්ස යෝ අහෝසි ගමියාභිසංඛාරෝ භගවන්තං දස්සනාය, සෝ පටිප්පස්සම්භි.
දෙවෙනි වතාවට ද භාග්‍යවතුන් වහන්සේ දැකීම පිණිස යෑමට සීහ සෙන්පතියාගේ යම් උත්සාහයක් තිබුණේ ද, එය සංසිඳී ගියේ ය.
තතියම්පි ඛෝ සම්බහුලා අභිඤ්ඤාතා අභිඤ්ඤාතා ලිච්ඡවී සන්ථාගාරේ සන්නිසින්නා සන්නිපතිතා අනේකපරියායේන බුද්ධස්ස වණ්ණං භාසන්ති, ධම්මස්ස වණ්ණං භාසන්ති, සංඝස්ස වණ්ණං භාසන්ති.
තුන්වෙනි වතාවට ද බොහෝ ප්‍රසිද්ධ ප්‍රසිද්ධ ලිච්ඡවීහු රැස්වීම් ශාලාවෙහි රැස් ව නොයෙක් අයුරින් බුදුරජුන්ගේ ගුණ කියති. ධර්මයෙහි ගුණ කියති. සංඝයාගේ ගුණ කියති.
තතියම්පි ඛෝ සීහස්ස සේනාපතිස්ස ඒතදහෝසි: නිස්සංසයං ඛෝ සෝ භගවා අරහං සම්මාසම්බුද්ධෝ භවිස්සති. තථා හිමේ සම්බහුලා අභිඤ්ඤාතා අභිඤ්ඤාතා ලිච්ඡවී සන්ථාගාරේ සන්නිසින්නා සන්නිපතිතා අනේකපරියායේන බුද්ධස්ස වණ්ණං භාසන්ති, ධම්මස්ස වණ්ණං භාසන්ති, සංඝස්ස වණ්ණං භාසන්ති. කිං හිමේ කරිස්සන්ති නිගණ්ඨා අපලෝකිතා වා අනපලෝකිතා වා, යන්නූනාහං අනපලෝකිතාව නිගණ්ඨේ තං භගවන්තං දස්සනාය උපසංකමෙය්‍යං අරහන්තං සම්මාසම්බුද්ධන්ති.
තුන්වෙනි වතාවට ද සීහ සේනාපති හට මෙය සිතුණේ ය.
‘නිසැක වශයෙන් ම හෙතෙමේ භාග්‍යවත් වූ අරහත් වූ සම්මා සම්බුදු කෙනෙක් විය යුතුයි. මේ බොහෝ ප්‍රසිද්ධ ප්‍රසිද්ධ ලිච්ඡවීවරු සන්ථාගාරයෙහි රැස් ව නොයෙක් අයුරින් බුදු ගුණ කියන්නේ ත්, දහම් ගුණ කියන්නේ ත්, සඟ ගුණ කියන්නේ ත් ඒ අයුරින් නොවැ. කිම? මා කියා ගිය ත්, නොකියා ගිය ත් මේ නිගණ්ඨයෝ මට කුමක් කරන්න ද? එහෙයින් නිගණ්ඨයින්ට නොකියා ම මම ත් ඒ භාග්‍යවත් අරහත් සම්මා සම්බුදුරජුන් බැහැදකින්නට යන්නෙම් නම් යහපති.’
අථ ඛෝ සීහෝ සේනාපති පඤ්චමත්තේහි රථසතේහි දිවාදිවස්ස වේසාලියා නිය්‍යාසි භගවන්තං දස්සනාය. යාවතිකා යානස්ස භූමි, යානේන ගන්ත්වා යානා පච්චෝරෝහිත්වා පත්තිකෝව ආරාමං පාවිසි. අථ ඛෝ සීහෝ සේනාපති යේන භගවා තේනුපසංකමි, උපසංකමිත්වා භගවන්තං අභිවාදෙත්වා ඒකමන්තං නිසීදි, ඒකමන්තං නිසින්නෝ ඛෝ සීහෝ සේනාපති භගවන්තං ඒතදවෝච:
ඉක්බිති සීහ සේනාපති තෙමේ රථ පන්සියයකින් පමණ යුතුව දවල් කාලයෙහි භාග්‍යවතුන් වහන්සේ බැහැදකින්නට විශාලා මහනුවරින් නික්ම ගියේ ය. යානයෙන් යා හැකි තාක් ගොස් යානයෙන් බැස පා ගමනින් ම ආරාමයට පිවිසියේ ය. ඉක්බිති සීහ සේනාපති තෙමේ භාග්‍යවතුන් වහන්සේ වෙත එළැඹියේ ය. එළඹ භාග්‍යවතුන් වහන්සේට සකසා වන්දනා කොට එකත්පස් ව හිඳගත්තේ ය. එකත්පස් ව හුන් සීහ සේනාපති භාග්‍යවතුන් වහන්සේට මෙය පැවසුවේ ය.
සුතං මේ’තං භන්තේ, අකිරියවාදෝ සමණෝ ගෝතමෝ අකිරියාය ධම්මං දේසේති, තේන ච සාවකේ විනේතීති. යේ තේ භන්තේ, ඒවමාහංසු: අකිරියවාදෝ සමණෝ ගෝතමෝ අකිරියාය ධම්මං දේසේති, තේන ච සාවකේ විනේතීති. කච්චි තේ භන්තේ, වුත්තවාදිනෝ? න ච භගවන්තං අභූතේන අබ්භාචික්ඛන්ති,? ධම්මස්ස චානුධම්මං ව්‍යාකරොන්ති, න ච කෝචි සහධම්මිකෝ වාදානුවාදෝ ගාරය්හං ඨානං ආගච්ඡති? අනබ්භක්ඛාතුකාමාහි මයං භන්තේ, භගවන්තන්ති.
“ස්වාමීනි, ‘ශ්‍රමණ ගෞතම තෙමේ අක්‍රියවාදියෙකි, නොකිරීම පිණිස දහම් දෙසයි, එයිනුත් ශ්‍රාවකයන් හික්මවයි’ යනුවෙන් මා විසින් අසන ලද්දේ ය. ස්වාමීනී, යමෙක් මට මෙසේ කීවාහු ද, එනම් ‘ශ්‍රමණ ගෞතම තෙමේ අක්‍රියවාදියෙකි, නොකිරීම පිණිස දහම් දෙසයි, එයිනුත් ශ්‍රාවකයන් හික්මවයි’ යනුවෙන්, ස්වාමීනී, කිම, ඔවුන් ඒ පවසන්නේ වදාළ දෙයක් ද? භාග්‍යවතුන් වහන්සේට අභූතයෙන් චෝදනා නොකිරීමක් ද? ධර්මයට අනුකූල වූ ප්‍රකාශයක් ද? කරුණු සහිත ව ඉදිරිපත් කළ විට ගැරහීමකට නොඑන දෙයක් ද? ස්වාමීනී, අපි භාග්‍යවතුන් වහන්සේට අභූත චෝදනා කිරීමට නොකැමැත්තෙමු.”
1. අත්ථි සීහ, පරියායෝ යේන මං පරියායේන සම්මා වදමානෝ වදෙය්‍ය අකිරියවාදෝ සමණෝ ගෝතමෝ අකිරියාය ධම්මං දේසේති, තේන ච සාවකේ විනේතීති.
1. “සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ අකිරියවාදියෙක් ය. ක්‍රියා නොකිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමයක් ඇත්තේ ය.
2. අත්ථි සීහ, පරියායෝ යේන මං පරියායේන සම්මා වදමානෝ වදෙය්‍ය, කිරියවාදෝ සමණෝ ගෝතමෝ කිරියාය ධම්මං දේසේති, තේන ච සාවකේ විනේතීති.
2. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ කිරියවාදියෙක් ය. ක්‍රියා කිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමයක් ඇත්තේ ය.
3. අත්ථි සීහ, පරියායෝ යේන මං පරියායේන සම්මා වදමානෝ වදෙය්‍ය උච්ඡේදවාදෝ සමණෝ ගෝතමෝ, උච්ඡේදාය ධම්මං දේසේති, තේන ච සාවකේ විනේතීති.
3. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ උච්ඡේදවාදියෙක් ය. විනාශය පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමයක් ඇත්තේ ය.
4. අත්ථි සීහ, පරියායෝ යේන මං පරියායේන සම්මා වදමානෝ වදෙය්‍ය, ජේගුච්ඡී සමණෝ ගෝතමෝ ජේගුච්ඡිතාය ධම්මං දේසේති, තේන ච සාවකේ විනේතීති.
4. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ ජේගුච්ඡියෙක් ය. පිළිකුල් කිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමයක් ඇත්තේ ය.
5. අත්ථි සීහ, පරියායෝ යේන මං පරියායේන සම්මා වදමානෝ වදෙය්‍ය, වේනයිකෝ සමණෝ ගෝතමෝ විනයාය ධම්මං දේසේති. තේන ච සාවකේ විනේතීති.
5. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ වේනයිකයෙක් ය. නැසීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමයක් ඇත්තේ ය.
6. අත්ථි සීහ, පරියායෝ යේන මං පරියායේන සම්මා වදමානෝ වදෙය්‍ය තපස්සී සමණෝ ගෝතමෝ තපස්සිතාය ධම්මං දේසේති, තේන ච සාවකේ විනේතීති.
6. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ තපස්සියෙක් ය. තැවීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමයක් ඇත්තේ ය.
7. අත්ථි සීහ, පරියායෝ යේන මං පරියායේන සම්මා වදමානෝ වදෙය්‍ය, අපගබ්භෝ සමණෝ ගෝතමෝ අපගබ්භතාය ධම්මං දේසේති, තේන ච සාවකේ විනේතීති.
7. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ අපගබ්භයෙක් ය. ගැබෙන් බැහැර වීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමයක් ඇත්තේ ය.
8. අත්ථි සීහ, පරියායෝ යේන මං පරියායේන සම්මා වදමානෝ වදෙය්‍ය, අස්සාසකෝ සමණෝ ගෝතමෝ අස්සාසාය ධම්මං දේසේති. තේන ච සාවකේ විනේතීති.
8. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ අස්සාසකයෙක් ය. අස්වැසීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමයක් ඇත්තේ ය.
1. කතමෝ ච සීහ, පරියායෝ යේන මං පරියායේන සම්මා වදමානෝ වදෙය්‍ය අකිරියවාදෝ සමණෝ ගෝතමෝ අකිරියාය ධම්මං දේසේති, තේන ච සාවකේ විනේතීති: අහං හි සීහ, අකිරියං වදාමි කායදුච්චරිතස්ස වචීදුච්චරිතස්ස මනෝදුච්චරිතස්ස, අනේකවිහිතානං පාපකානං අකුසලානං ධම්මානං අකිරියං වදාමි. අයං ඛෝ සීහ, පරියායෝ යේන මං පරියායේන සම්මා වදමානෝ වදෙය්‍ය අකිරියවාදෝ සමණෝ ගෝතමෝ අකිරියාය ධම්මං දේසේති, තේන ච සාවකේ විනේතීති.
1. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ අකිරියවාදියෙක් ය. ක්‍රියා නොකිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය කුමක් ද? සීහයෙනි, මම වනාහී නොකිරීමක් ගැන කියමි. කායික දුෂ්චරිතය ත්, වාචසික දුෂ්චරිතය ත්, මානසික දුෂ්චරිතය ත් නොයෙක් පාපී අකුසල් ධර්මයනුත් නොකිරීම ගැන කියමි. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ අකිරියවාදියෙක් ය. ක්‍රියා නොකිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය මෙය යි.
2. කතමෝ ච සීහ, පරියායෝ යේන මං පරියායේන සම්මා වදමානෝ වදෙය්‍ය කිරියවාදෝ සමණෝ ගෝතමෝ කිරියාය ධම්මං දේසේති. තේන ච සාවකේ විනේතීති: අහං හි සීහ, කිරියං වදාමි. කායසුචරිතස්ස වචීසුචරිතස්ස මනෝසුචරිතස්ස, අනේකවිහිතානං කුසලානං ධම්මානං කිරියං වදාමි. අයං ඛෝ සීහ, පරියායෝ යේන මං පරියායේන සම්මා වදමානෝ වදෙය්‍ය කිරියවාදෝ සමණෝ ගෝතමෝ කිරියාය ධම්මං දේසේති. තේන ච සාවකේ විනේතීති.
2. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ කිරියවාදියෙක් ය. ක්‍රියා කිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය කුමක් ද? සීහයෙනි, මම වනාහී කිරීමක් ගැන කියමි. කායික සුචරිතය ත්, වාචසික සුචරිතය ත්, මානසික සුචරිතය ත් නොයෙක් කුසල් දහම් කිරීමක් ගැන කියමි. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ කිරියවාදියෙක් ය. ක්‍රියා කිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය මෙය යි.
3. කතමෝ ච සීහ, පරියායෝ යේන මං පරියායේන සම්මා වදමානෝ වදෙය්‍ය උච්ඡේදවාදෝ සමණෝ ගෝතමෝ, උච්ඡේදාය ධම්මං දේසේති, තේන ච සාවකේ විනේතීති: අහං හි සීහ, උච්ඡේදං වදාමි රාගස්ස දෝසස්ස මෝහස්ස, අනේකවිහිතානං පාපකානං අකුසලානං ධම්මානං උච්ඡේදං වදාමි. අයං ඛෝ සීහ, පරියායෝ යේන මං පරියායේන සම්මා වදමානෝ වදෙය්‍ය උච්ඡේදවාදෝ සමණෝ ගෝතමෝ උච්ඡේදාය ධම්මං දේසේති, තේන ච සාවකේ විනේතීති.
3. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ උච්ඡේදවාදියෙක් ය. විනාශය පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය කුමක් ද? සීහයෙනි, මම වනාහී විනාශ කිරීමක් ගැන කියමි. රාගයේ ත්, ද්වේෂයේ ත්, මෝහයේ ත්, නොයෙක් පාපී අකුසල් දහම්වල විනාශ කිරීමක් ගැන කියමි. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ උච්ඡේදවාදියෙක් ය. විනාශ කිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය මෙය යි.
4. කතමෝ ච සීහ, පරියායෝ යේන මං පරියායේන සම්මා වදමානෝ වදෙය්‍ය ජේගුච්ඡී සමණෝ ගෝතමෝ ජේගුච්ඡිතාය ධම්මං දේසේති, තේන ච සාවකේ විනේතීති: අහං හි සීහ, ජිගුච්ඡාමි. කායදුච්චරිතේන වචීදුච්චරිතේන මනෝදුච්චරිතේන, අනේකවිහිතානං පාපකානං අකුසලානං ධම්මානං සමාපත්තියා ජිගුච්ඡාමි. අයං ඛෝ සීහ, පරියායෝ යේන මං පරියායේන සම්මා වදමානෝ වදෙය්‍ය ජේගුච්ඡි සමණෝ ගෝතමෝ ජේගුච්ඡිතාය ධම්මං දේසේති, තේන ච සාවකේ විනේතීති.
4. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ ජේගුච්ඡියෙක් ය. පිළිකුල් කිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය කුමක් ද? සීහයෙනි, මම වනාහී පිළිකුල් කරමි. කායික දුෂ්චරිතය ත්, වාචසික දුෂ්චරිතය ත්, මානසික දුෂ්චරිතය ත් නොයෙක් පාපී අකුසල් දහම් ඇතිකරගැනීම ත් පිළිකුල් කරමි. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ ජේගුච්ඡියෙක් ය. පිළිකුල්කිරීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය මෙය යි.
5. කතමෝ ච සීහ, පරියායෝ යේන මං පරියායේන සම්මා වදමානෝ වදෙය්‍ය: වේනයිකෝ සමණෝ ගෝතමෝ විනයාය ධම්මං දේසේති, තේන ච සාවකේ විනේතීති: අහං හි සීහ, විනයාය ධම්මං දේසේමි. රාගස්ස දෝසස්ස මෝහස්ස, අනේකවිහිතානං පාපකානං අකුසලානං ධම්මානං විනයාය ධම්මං දේසේමි. අයං ඛෝ සීහ, පරියායෝ යේන මං පරියායේන සම්මා වදමානෝ වදෙය්‍ය වේනයිකෝ සමණෝ ගෝතමෝ, විනයාය ධම්මං දේසේති, තේන ච සාවකේ විනේතීති.
5. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ වේනයිකයෙක් ය. නැසීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය කුමක් ද? සීහයෙනි, මම වනාහී නැසීම පිණිස දහම් දෙසමි. රාගයේ ත්, ද්වේෂයේ ත්, මෝහයේ ත්, නොයෙක් පාපී අකුසල් දහම්වලත් නැසීම පිණිස දහම් දෙසමි. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ වේනයිකයෙක් ය. නැසීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය මෙය යි.
6. කතමෝ ච සීහ, පරියායෝ යේන මං පරියායේන සම්මා වදමානෝ වදෙය්‍ය: තපස්සී සමණෝ ගෝතමෝ තපස්සිතාය ධම්මං දේසේති, තේන ච සාවකේ විනේතීති: තපනීයාහං සීහ, පාපකේ අකුසලේ ධම්මේ වදාමි. කායදුච්චරිතං වචීදුච්චරිතං මනෝදුච්චරිතං, යස්ස ඛෝ සීහ, තපනීයා පාපකා අකුසලා ධම්මා පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. තමහං තපස්සීති වදාමි. තථාගතස්ස ඛෝ සීහ, තපනීයා පාපකා අකුසලා ධම්මා පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. අයං ඛෝ සීහ, පරියායෝ යේන මං පරියායේන සම්මා වදමානෝ වදෙය්‍ය තපස්සී සමණෝ. ගෝතමෝ තපස්සිතාය ධම්මං දේසේති. තේන ච සාවකේ විනේතීති.
6. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ තපස්සියෙක් ය. තැවීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය කුමක් ද? සීහයෙනි, මම වනාහී කායික දුෂ්චරිතය ත්, වාචසික දුෂ්චරිතය ත්, මානසික දුෂ්චරිතය ත් යන පාපී අකුසල ධර්මයන් තැවිය යුතු යැයි කියමි. සීහයෙනි, යමෙකුට තැවිය යුතු පාපී අකුසල් දහම් ඇද්ද, ඒවා ප්‍රහීණ වී ඇත්නම්, මුලින් ම සිඳී ඇත්නම්, කරටිය සුන් තල් ගසක් මෙන් වී ඇත්නම්, අභාවයට පත් වී ඇත්නම්, යළි කිසිදා නූපදින ස්වභාවයට පත් වී ඇත්නම්, මම ඔහුට තපස්සී යැයි කියමි. සීහයෙනි, තථාගතයන් හට තැවිය යුතු පාපී අකුසල් දහම් ප්‍රහීණ වී ඇත්තේ ය. මුලින් ම සිඳී ඇත්තේ ය. කරටිය සුන් තල් ගසක් මෙන් වී ඇත්තේ ය. අභාවයට පත් වී ඇත්තේ ය. යළි කිසිදා නූපදින ස්වභාවයට පත් වී ඇත්තේ ය. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ තපස්සියෙක් ය. තැවීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය මෙය යි.
7. කතමෝ ච සීහ, පරියායෝ යේන මං පරියායේන සම්මා වදමානෝ වදෙය්‍ය අපගබ්භෝ සමණෝ ගෝතමෝ අපගබ්භතාය ධම්මං දේසේති, තේන ච සාවකේ විනේතීති. යස්ස ඛෝ සීහ, ආයතිං ගබ්භසෙය්‍යා පුනබ්භවාභිනිබ්බත්ති පහීනා, උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා, තමහං අපගබ්භෝති වදාමි. තථාගතස්ස ඛෝ සීහ, ආයතිං ගබ්භසෙය්‍යා පුනබ්භවාභිනිබ්බත්ති පහීනා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. අයං ඛෝ සීහ, පරියායෝ යේන මං පරියායේන සම්මා වදමානෝ වදෙය්‍ය අපගබ්භෝ සමණෝ ගෝතමෝ අපගබ්භතාය ධම්මං දේසේති, තේන ච සාවකේ විනේතීති.
7. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ අපගබ්භයෙක් ය. ගර්භයෙන් බැහැර වීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය කුමක් ද? සීහයෙනි, යමෙකුට නැවත මව්කුසක නිදන, පුනර්භවයක උපතක් ඇද්ද, එය ප්‍රහීණ වී ඇත්නම්, මුලින් ම සිඳී ඇත්නම්, කරටිය සුන් තල් ගසක් මෙන් වී ඇත්නම්, අභාවයට පත් වී ඇත්නම්, යළි කිසිදා නූපදින ස්වභාවයට පත් වී ඇත්නම්, මම ඔහුට අපගබ්භ යැයි කියමි. සීහයෙනි, තථාගතයන් හට මත්තෙහි මව්කුසක නිදන, පුනර්භවයෙහි ලබන උපත ප්‍රහීණ වී ඇත්තේ ය. මුලින් ම සිඳී ඇත්තේ ය. කරටිය සුන් තල් ගසක් මෙන් වී ඇත්තේ ය. අභාවයට පත් වී ඇත්තේ ය. යළි කිසිදා නූපදින ස්වභාවයට පත් වී ඇත්තේ ය. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ අපගබ්භයෙක් ය. ගර්භයෙන් බැහැර වීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය මෙය යි.
8. කතමෝ ච සීහ, පරියායෝ යේන මං පරියායේන සම්මා වදමානෝ වදෙය්‍ය අස්සාසකෝ සමණෝ ගෝතමෝ අස්සාසාය ධම්මං දේසේති, තේන ච සාවකේ විනේතීති. අහං හි සීහ, අස්සාසකෝ පරමේන අස්සාසේන, අස්සාසාය ච ධම්මං දේසේමි, තේන ච සාවකේ විනේමි. අයං ඛෝ සීහ, පරියායෝ යේන මං පරියායේන සම්මා වදමානෝ වදෙය්‍ය අස්සාසකෝ සමණෝ ගෝතමෝ අස්සාසාය ධම්මං දේසේති, තේන ච සාවකේ විනේතීති.
8. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ ආස්වාසයෙක් ය. අස්වැසීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය කුමක් ද? සීහයෙනි, මම වනාහී පරම අස්වැසිල්ලෙන් අස්වැසී සිටින්නෙක්මි. අස්වැසීම පිණිස ධර්මය ද දේශනා කරමි. එයින් ම ශ්‍රාවකයනුත් හික්මවමි. සීහයෙනි, යම් ක්‍රමයකින් මනාකොට කිව යුතු නම් ‘ශ්‍රමණ ගෞතම තෙමේ ආස්වාසයෙක් ය. අස්වැසීම පිණිස දහම් දෙසන්නෙකි. එයින් ම ශ්‍රාවකයන් ව හික්මවන්නෙකි යි’ කියා එසේ කිව හැකි ක්‍රමය මෙය යි.”
ඒවං වුත්තේ සීහෝ සේනාපති භගවන්තං ඒතදවෝච: අභික්කන්තං භන්තේ, අභික්කන්තං භන්තේ, ....(පෙ).... උපාසකං මං භන්තේ, භගවා ධාරේතු අජ්ජතග්ගේ පාණුපේතං සරණං ගතන්ති.
මෙසේ වදාළ කල්හී සීහ සේනාපති තෙමේ භාග්‍යවතුන් වහන්සේට මෙය පැවසුවේ ය.
“ස්වාමීනී, ඉතා මනහර ය. ස්වාමීනී, ඉතා මනහර ය. ….(පෙ)…. ස්වාමීනී, භාග්‍යවතුන් වහන්සේ අද පටන් දිවි ඇති තෙක් තෙරුවන් සරණ ගිය උපාසකයෙකු ලෙස මා පිළිගන්නා සේක්වා!”
අනුවිච්චකාරං ඛෝ සීහ, කරෝහි, අනුවිච්චකාරෝ තුම්හාදිසානං ඤාතමනුස්සානං සාධු හෝතීති.
“සීහයෙනි, හොඳින් සිතා බලා කටයුතු කරව. ඔබ වැනි ප්‍රසිද්ධ මනුෂ්‍යයන් හට හොඳින් සිතා බලා කටයුතු කිරීම යහපත් වෙයි.”
ඉමිනා පහං භන්තේ භගවතෝ භිය්‍යෝසෝමත්තාය අත්තමනෝ අභිරද්ධෝ, යං මං භගවා ඒවමාහ: අනුවිච්චකාරං ඛෝ සීහ, කරෝහි, අනුවිච්චකාරෝ තුම්හාදිසානං ඤාතමනුස්සානං සාධු හෝතීති.
“ස්වාමීනී, මම මෙකරුණෙනුත් භාග්‍යවතුන් වහන්සේ කෙරෙහි බෙහෙවින් ම සතුටු සිත් ඇත්තෙම්, ඇලුනෙම් වෙමි. භාග්‍යවතුන් වහන්සේ මට මෙසේ ත් වදාළා නොවැ. ‘සීහයෙනි, හොඳින් සිතා බලා කටයුතු කරව. ඔබ වැනි ප්‍රසිද්ධ මනුෂ්‍යයන් හට හොඳින් සිතා බලා කටයුතු කිරීම යහපත් වෙයි’ යි.
මමං හි භන්තේ, අඤ්ඤතිත්ථියා සාවකං ලභිත්වා කේවලකප්පං වේසාලිං පටාකං පරිහරෙය්‍යුං: සීහෝ අම්හාකං සේනාපති සාවකත්තං උපගතෝති. අථ ච පන මං භගවා ඒවමාහ: අනුවිච්චකාරං ඛෝ සීහ, කරෝහි. අනුවිච්චකාරෝ තුම්හාදිසානං ඤාතමනුස්සානං සාධු හෝතීති. ඒසාහං භන්තේ, දුතියම්පි භගවන්තං සරණං ගච්ඡාමි ධම්මඤ්ච භික්ඛුසංඝඤ්ච, උපාසකං මං භන්තේ, භගවා ධාරේතු අජ්ජතග්ගේ පාණුපේතං සරණං ගතන්ති.
ස්වාමීනී, අන්‍ය තීර්ථකයන්ට මා වැනි ශ්‍රාවකයෙක් ලැබුණු විට මේ මුළු විශාලා මහනුවර ‘සීහ සේනාපති අපගේ ශ්‍රාවක භාවයට පැමිණියේ ය’යි කොඩි ඔසොවන්නාහු ය. එහෙත් භාග්‍යවතුන් වහන්සේ මට මෙසේ වදාළා නොවැ. ‘සීහයෙනි, හොඳින් සිතා බලා කටයුතු කරව. ඔබ වැනි ප්‍රසිද්ධ මනුෂ්‍යයන් හට හොඳින් සිතා බලා කටයුතු කිරීම යහපත් වෙයි’ යි. ස්වාමීනී, ඒ මම දෙවන වතාවට ත් භාග්‍යවතුන් වහන්සේ ව ද, ධර්මය ද, භික්ෂු සංඝයා ද සරණ යමි. ස්වාමීනී, භාග්‍යවතුන් වහන්සේ අද පටන් මා දිවිහිමියෙන් තෙරුවන් සරණ ගිය උපාසකයෙකු වශයෙන් පිළිගන්නා සේක්වා”
දීඝරත්තං ඛෝ තේ සීහ, නිගණ්ඨානාං ඕපානභූතං කුලං යේන තේසං උපගතානං පිණ්ඩකං දාතබ්බං මඤ්ඤෙය්‍යාසීති.
“සීහයෙනි, ඔබගේ නිවස බොහෝ කාලයක් නිගණ්ඨයන් හට පැන් පොකුණක් සේ තිබුණේ ය. ඔවුන් පැමිණි කල්හී දානය දිය යුතු යැයි සිතිය යුත්තේ ය.”
ඉමිනාපහං භන්තේ, භගවතෝ භීය්‍යෝසෝමත්තාය අත්තමනෝ අභිරද්ධෝ යං මං භගවා ඒවමාහ: දීඝරත්තං ඛෝ තේ සීහ, නිගණ්ඨානං ඕපානභූතං කුලං යේන තේසං උපගතානං පිණ්ඩකං දාතබ්බං මඤ්ඤෙය්‍යාසීති.
“ස්වාමීනී, මම මෙකරුණෙනුත් භාග්‍යවතුන් වහන්සේ කෙරෙහි බෙහෙවින් ම සතුටු සිත් ඇත්තෙම්, ඇලුනෙම් වෙමි. භාග්‍යවතුන් වහන්සේ මට මෙසේ ත් වදාළා නොවැ. ‘සීහයෙනි, ඔබගේ නිවස බොහෝ කාලයක් නිගණ්ඨයන් හට පැන් පොකුණක් සේ තිබුණේ ය. ඔවුන් පැමිණි කල්හී දානය දිය යුතු යැයි සිතිය යුත්තේ ය’ යි.
සුතං මේ තං භන්තේ, සමණෝ ගෝතමෝ ඒවමාහ: මය්හමේව දානං දාතබ්බං න අඤ්ඤේසං දානං දාතබ්බං, මය්හමේව සාවකානං දානං දාතබ්බං න අඤ්ඤේසං සාවකානං දානං දාතබ්බං, මය්හමේව දින්නං මහප්ඵලං, න අඤ්ඤේසං දින්නං මහප්ඵලං, මය්හමේව සාවකානං දින්නං මහප්ඵලං නාඤ්ඤේසං සාවකානං දින්නං මහප්ඵලන්ති. අථ ච පන මං භගවා නිගණ්ඨේසුපි දානේ සමාදපේති. අපි ච භන්තේ, මයමෙත්ථකාලං ජානිස්සාම. ඒසාහං භන්තේ තතියම්පි භගවන්තං සරණං ගච්ඡාමි. ධම්මඤ්ච භික්ඛුසංඝඤ්ච උපාසකං මං භන්තේ, භගවා ධාරේතු අජ්ජතග්ගේ පාණුපේතං සරණං ගතන්ති.
ස්වාමීනි, මා අසන ලද්දේ වෙනත් දෙයක් නොවැ. එනම් භාග්‍යවතුන් වහන්සේ මෙසේ කියති. ‘මට ම දන් දිය යුත්තේ ය. අන්‍යයන්ට දන් නොදිය යුත්තේ ය. මාගේ ශ්‍රාවකයන්ට ම දන් දිය යුත්තේ ය. අන්‍යයන්ගේ ශ්‍රාවකයන්ට දන් නොදිය යුත්තේ ය. මට ම දුන් දානය මහත්ඵල වෙයි. අන්‍යයන්ට දුන් දානය මහත්ඵල නොවෙයි. මාගේ ම ශ්‍රාවකයන්ට දුන් දානය මහත්ඵල වෙයි. අන්‍යයන්ගේ ශ්‍රාවකයන්ට දුන් දානය මහත්ඵල නොවෙයි’ කියා ය. එහෙත් භාග්‍යවතුන් වහන්සේ මා නිගණ්ඨයන් කෙරෙහි ත් දානයෙහි සමාදන් කරවයි. වැලිදු ස්වාමීනි, අපි එහිලා කල් දන්නෙමු.
ස්වාමීනී, ඒ මම තෙවන වතාවට ත් භාග්‍යවතුන් වහන්සේ ව ද, ධර්මය ද, භික්ෂු සංඝයා ද සරණ යමි. ස්වාමීනී, භාග්‍යවතුන් වහන්සේ අද පටන් මා දිවිහිමියෙන් තෙරුවන් සරණ ගිය උපාසකයෙකු වශයෙන් පිළිගන්නා සේක්වා”
අථ ඛෝ භගවා සීහස්ස සේනාපතිස්ස ආනුපුබ්බීකථං කථේසි. සෙය්‍යථීදං: දාන කථං සීලකථං සග්ගකථං කාමානං ආදීනවං ඕකාරං සංකිලේසං නෙක්ඛම්මේ ච ආනිසංසං පකාසේසි.
ඉක්බිති භාග්‍යවතුන් වහන්සේ සීහ සේනාපතිට අනුපිළිවෙල කථාව වදාළ සේක. එනම්; දාන කථා, සීල කථා, සග්ග කථා, කාමයන්ගේ ආදීනව, කෙලෙසුන්ගේ ළාමක බව, නෛෂ්ක්‍රම්‍යයෙහි අනුසස් පැවසූ සේක.
යදා භගවා අඤ්ඤාසි සීහං සේනාපතිං කල්ලචිත්තං මුදුචිත්තං විනීවරණචිත්තං උදග්ගචිත්තං පසන්නචිත්තං, අථ යා බුද්ධානං සාමුක්කංසිකා ධම්මදේසනා තං පකාසේසි: දුක්ඛං සමුදයං නිරෝධං මග්ගං, සෙය්‍යථාපි නාම සුද්ධං වත්ථං අපගතකාළකං සම්මදේව රජනං පතිගණ්හෙය්‍ය, ඒවමේව සීහස්ස සේනාපතිස්ස තස්මිං යේව ආසනේ විරජං වීතමලං ධම්මචක්ඛුං උදපාදි යං කිඤ්චි සමුදයධම්මං සබ්බන්තං නිරෝධධම්මන්ති.
යම් විටක භාග්‍යවතුන් වහන්සේ සීහ සේනාපති ප්‍රබෝධ සිත් ඇති, මෘදු සිත් ඇති, නීවරණ රහිත සිත් ඇති, ඔදවැඩුණු සිත් ඇති, පහන් සිත් ඇති බවට පත් වූ බව දුටු සේක් ද, එකල්හී බුදුවරුන්ගේ සාමුක්කංසික ධර්ම දේශනාව ඔහුට පැවසූ සේක. දුක ත්, දුකෙහි හටගැනීම ත්, නිරෝධය ත්, මාර්ගය ත් ය. ඉවත් කරන ලද කළු ලප ඇති පිරිසිදු වස්ත්‍රයක් මනාකොට සායම් උරාගන්නේ යම් සේ ද, එසෙයින් ම සීහ සේනාපති හට ඒ අසුනෙහි ම කෙලෙස් රහිත වූ, අවිද්‍යා මලකඩ රහිත වූ දහම් ඇස පහළ වූයේ ය. එනම් හේතු ප්‍රත්‍යයන්ගෙන් හටගන්නා ස්වභාවයෙන් යුතු යමක් ඇද්ද, ඒ සියල්ල හේතු නිරෝධයෙන් නිරුද්ධ වන ස්වභාව ඇත්තේ ය කියා ය.
අථ ඛෝ සීහෝ සේනාපති දිට්ඨධම්මෝ පත්තධම්මෝ විදිතධම්මෝ පරියෝගාළ්හධම්මෝ තිණ්ණවිචිකිච්ඡෝ විගතකථංකථෝ වේසාරජ්ජප්පත්තෝ අපරප්පච්චයෝ සත්ථුසාසනේ භගවන්තං ඒතදවෝච:
ඉක්බිති දකිනා ලද ආර්ය සත්‍යය ධර්මය ඇති, සෝවාන් ඵලයට පත් ධර්මය ඇති, දුටු ධර්මය ඇති, බැසගත් ධර්මය ඇති, තරණය කළ සැක ඇති, බැහැර වූ ‘කෙසේ ද, කෙසේ ද’ යන ගති ඇති, විශාරද බවට පත්, ශාස්තෘ ශාසනයෙහි අන්‍යයන්ගේ උපකාර රහිත බවට පත් වූ සීහ සේනාපති තෙමේ භාග්‍යවතුන් වහන්සේට මෙය පැවසුවේ ය.
අධිවාසේතු මේ භන්තේ, භගවා ස්වාතනාය භත්තං සද්ධිං භික්ඛුසංඝේනාති. අධිවාසේසි භගවා තුණ්හීභාවේන.
“ස්වාමීනී, භාග්‍යවතුන් වහන්සේ භික්ෂු සංඝයා සමඟ හෙට දවසෙහි මාගේ දානය පිණිස ඉවසා වදාරණ සේක්වා”
අථ ඛෝ සීහෝ සේනාපති භගවතෝ අධිවාසනං විදිත්වා උට්ඨායාසනා භගවන්තං අභිවාදෙත්වා පදක්ඛිණං කත්වා පක්කාමි.
භාග්‍යවතුන් වහන්සේ නිශ්ශබ්දතාවයෙන් එය පිළිගත් සේක. ඉක්බිති සීහ සේනාපති භාග්‍යවතුන් වහන්සේ තම ඇරයුම පිළිගත් බව දැන හුනස්නෙන් නැගිට භාග්‍යවතුන් වහන්සේට සකසා වන්දනා කොට, පැදකුණු කොට නික්ම ගියේ ය.
අථ ඛෝ සීහෝ සේනාපති අඤ්ඤතරං පුරිසං ආමන්තේසි: ගච්ඡ ත්වං අම්භෝ පුරිස, පවත්තමංසං ජානාහීති. අථ ඛෝ සීහෝ සේනාපති තස්සා රත්තියා අච්චයේන සකේ නිවේසනේ පණීතං ඛාදනීයං භෝජනීයං පටියාදාපෙත්වා භගවතෝ කාලං ආරෝචාපේසි. කාලෝ භන්තේ, නිට්ඨිතං භත්තන්ති.
ඉක්බිති සීහ සේනාපති එක්තරා පුරුෂයෙකු ව ඇමතුවේ ය.
“එම්බා පුරුෂය, යව. විකිණීමට ඇති මාංශයක් දනුව”
එවිට සීහ සේනාපති ඒ රෑ ඇවෑමෙන් සිය නිවසෙහි ප්‍රණීත වූ ඛාද්‍ය භෝජ්‍ය පිළියෙල කරවා “ස්වාමීනී, දානය පිළියෙල වූයේ ය. වඩින්නට කාලය යි” කියා භාග්‍යවතුන් වහන්සේට වඩින්නට කල් දැනුම් දුන්නේ ය.
අථ ඛෝ භගවා පුබ්බන්හසමයං නිවාසෙත්වා පත්තචීවරමාදාය යේන සීහස්ස සේනාපතිස්ස නිවේසනං තේනුපසංකමි, උපසංකමිත්වා පඤ්ඤත්තේ ආසනේ නිසීදි සද්ධිං භික්ඛුසංඝේන.
එකල්හී භාග්‍යවතුන් වහන්සේ පෙරවරුවෙහි සිවුරු හැඳ පොරොවා ගෙන පාත්‍රය හා සිවුර ගෙන සීහ සෙන්පතියාගේ නිවසට වැඩිසේක. වැඩම කොට භික්ෂුසංඝයා සමඟ පණවන ලද අසුනෙහි වැඩහුන් සේක.
තේන ඛෝ පන සමයේන සම්බහුලා නිගණ්ඨා වේසාලියං රථිකාය රථිකං සිංඝාටකේන සිංඝාටකං බාහා පග්ගය්හ කන්දන්ති. අජ්ජ සීහේන සේනාපතිනා ථුල්ලං පසුං වධිත්වා සමණස්ස ගෝතමස්ස භත්තං කතං. තං සමණෝ ගෝතමෝ ජානං උද්දිස්සකටං මංසං පරිභුඤ්ජති පටිච්ච කම්මන්ති.
එසමයෙහි බොහෝ නිගණ්ඨයෝ විශාලා මහනුවර පාරක් පාරක් ගානේ හන්දියක් හන්දියක් ගානේ දෙඅත් බැඳ ‘අද සීහ සේනාපතියා විසින් මහත් සිරුරැති සිව්පාවෙකු මරා ශ්‍රමණ ගෞතමයන් උදෙසා බතක් සකසන ලද්දේ ය. ශ්‍රමණ ගෞතමයෝ තමන් උදෙසා කළ ඒ මස දැන දැන අනුභව කරති’ යි හඬ නගා කියති.
අථ ඛෝ අඤ්ඤතරෝ පුරිසෝ යේන සීහෝ සේනාපති තේනුපසංකමි, උපසංකමිත්වා සීහස්ස සේනාපතිස්ස උපකණ්ණකේ ආරෝචේසි. යග්ඝේ භන්තේ, ජානෙය්‍යාසි: ඒතේ සම්බහුලා නිගණ්ඨා වේසාලියං රථිකාය රථිකං සිංඝාටකේන සිංඝාටකං බාහා පග්ගය්හ කන්දන්ති. අජ්ජ සීහේන සේනාපතිනා ථුල්ලං පසුං වධිත්වා සමණස්ස ගෝතමස්ස භත්තං කතං, තං සමණෝ ගෝතමෝ ජානං උද්දිස්සකටං මංසං පරිභුඤ්ජති පටිච්චකම්මන්ති.
එකල්හී එක්තරා පුරුෂයෙක් සීහ සේනාපති වෙත පැමිණියේ ය. පැමිණ සීහ සේනාපතිගේ කනට ළං ව මෙය දැනුම් දුන්නේ ය.
“ස්වාමීනී, දන්නෙහි ද? මේ බොහෝ නිගණ්ඨයෝ විශාලා මහනුවර පාරක් පාරක් ගානේ, හන්දියක් හන්දියක් ගානේ දෙඅත් බැඳ ‘අද සීහ සේනාපතියා විසින් මහත් සිරුරැති සිව්පාවෙකු මරා ශ්‍රමණ ගෞතමයන් උදෙසා බතක් සකසන ලද්දේ ය. ශ්‍රමණ ගෞතමයෝ තමන් උදෙසා කළ ඒ මස දැන දැන අනුභව කරති’ යි හඬ නගා කෑ ගසනවා නොවැ.”
අලං අය්‍යෝ දීඝරත්තම්පි තේ ආයස්මන්තෝ අවණ්ණකාමා බුද්ධස්ස, අවණ්ණකාමා ධම්මස්ස, අවණ්ණකාමා සංඝස්ස න ච පනේතේ ආයස්මන්තෝ ජීරන්ති තං භගවන්තං අසතා තුච්ඡා මුසා අභූතේන අබ්භාචික්ඛන්තා, න ච මයං ජීවිතහේතූපි සඤ්චිච්ච පාණං ජීවිතා වෝරෝපෙය්‍යාමාති.
“ආර්යය, කම් නැත. ඒ ආයුෂ්මත්වරු බොහෝ කලක් ම බුදුරජුන්ගේ අගුණ කියනු කැමතියෝ ය. ධර්මයෙහි අගුණ කියනු කැමතියෝ ය. සංඝයාගේ අගුණ කියනු කැමතියෝ ය. ඒ ආයුෂ්මත්වරු භාග්‍යවතුන් වහන්සේට අසත්‍ය වූ, තුච්ඡ වූ, මුසා වූ, අභූතයෙන් චෝදනා කිරීම අවසන් නොකරන්නාහ. අපි ජීවිතය හේතුවෙනුත් දැන දැන සතෙකුගේ දිවි තොර නොකරම්හ.”
අථ ඛෝ සීහෝ සේනාපති බුද්ධපමුඛං භික්ඛුසංඝං පණීතේන ඛාදනීයේන භෝජනීයේන සහත්ථා සන්තප්පේසි. සම්පවාරේසි. අථ ඛෝ සීහෝ සේනාපති භගවන්තං භුත්තාවිං ඕනීතපත්ත-පාණිං ඒකමන්තං නිසීදි. ඒකමන්තං නිසින්නං ඛෝ සීහං සේනාපතිං භගවා ධම්මියා කථාය සන්දස්සෙත්වා සමාදපෙත්වා සමුත්තේජෙත්වා සම්පහංසෙත්වා උට්ඨායාසනා පක්කාමීති.
ඉක්බිති සීහ සේනාපති තෙමේ බුදුරජුන් ප්‍රමුඛ භික්ෂු සංඝයාට ප්‍රණීත වූ ඛාද්‍ය භෝජ්‍යයෙන් සිය අතින් සැතපෙව්වේ ය. මැනැවින් පැවරුවේ ය. ඉක්බිති සීහ සේනාපති තෙමේ දන් වළඳා පාත්‍රයෙන් බැහැරට ගත් ශ්‍රී හස්තයෙන් යුතු භාග්‍යවතුන් වහන්සේගේ එකත්පස් ව හිඳගත්තේ ය. එකත්පස් ව හුන් සීහ සේනාපති හට භාග්‍යවතුන් වහන්සේ ධර්ම කථාවෙන් කරුණු දක්වා, සමාදන් කරවා, උත්සාහවත් කරවා, සතුටු කරවා හුනස්නෙන් නැගී වැඩි සේක.
සාදු! සාදු!! සාදු!!!
සීහ සේනාපති සූත්‍රය නිමා විය.
