අංගුත්තර නිකාය
පඤ්චක නිපාතෝ
5.1.2.2. සේඛබල අග්ග සුත්තං
5.1.2.2. අග්‍ර වූ සේඛ බලය ගැන වදාළ දෙසුම
පඤ්චිමානි භික්ඛවේ සේඛබලානි. කතමානි පඤ්ච: සද්ධාබලං, හිරිබලං, ඔත්තප්පබලං, විරියබලං, පඤ්ඤාබලං. ඉමානි ඛෝ භික්ඛවේ පඤ්ච සේඛබලානි.
මහණෙනි, මේ වනාහී පසක් වූ සේඛ බලයෝ ය. ඒ කවර පසක් ද යත්; ශ්‍රද්ධා බලය ය, හිරි බලය ය, ඔත්තප්ප බලය ය, විරිය බලය ය, ප්‍රඥා බලය ය. මහණෙනි, මේ වනාහී පසක් වූ සේඛ බලයෝ ය.
ඉමේසං ඛෝ භික්ඛවේ පඤ්චන්නං සේඛබලානං ඒතං අග්ගං, ඒතං සංගාහිකං, ඒතං සංඝාතනියං යදිදං පඤ්ඤාබලං.
මහණෙනි, මේ සේඛ බලයන් අතුරින් යම් මේ ප්‍රඥා බලයක් ඇද්ද, මෙය අග්‍ර ය. මෙම ප්‍රඥා බලය කුසල් එක්තැන් කරයි. මෙම ප්‍රඥා බලය කුසල් රැස් කරයි.
සෙය්‍යථාපි භික්ඛවේ කූටාගාරස්ස ඒතං අග්ගං, ඒතං සංගාහිකං, ඒතං සංඝාතනියං යදිදං කූටං, ඒවමේව ඛෝ භික්ඛවේ ඉමේසං පඤ්චන්නං සේඛබලානං ඒතං අග්ගං, ඒතං සංගාහිකං, ඒතං සංඝාතනියං යදිදං පඤ්ඤාබලං.
මහණෙනි, එය මෙබඳු දෙයකි. උස් මුදුන් ඇති වහළයෙහි යම් මේ කැණිමඬලක් ඇද්ද, මෙය අග්‍ර ය. මෙය යට ලී එක් කරයි. පරාල එකට රැස් කරයි. එසෙයින් ම මහණෙනි, මේ සේඛ බලයන් අතුරින් යම් මේ ප්‍රඥා බලයක් ඇද්ද, මෙය අග්‍ර ය. මෙම ප්‍රඥා බලය කුසල් එක්තැන් කරයි. මෙම ප්‍රඥා බලය කුසල් රැස් කරයි.
තස්මාතිහ භික්ඛවේ ඒවං සික්ඛිතබ්බං: සද්ධාබලේන සමන්නාගතා භවිස්සාම සේඛබලේන, හිරිබලේන ....(පෙ).... ඔත්තප්පබලේන ....(පෙ).... විරියබලේන ....(පෙ).... පඤ්ඤාබලේන සමන්නාගතා භවිස්සාම සේඛබලේනාති. ඒවං හි වෝ භික්ඛවේ සික්ඛිතබ්බන්ති.
එහෙයින් මහණෙනි, මෙසේ හික්මිය යුත්තේ ය. ‘ශ්‍රද්ධා බලය නම් වූ සේඛ බලයෙන් සමන්විත වන්නෙමු. හිරි බලය නම් වූ සේඛ බලයෙන් ….(පෙ)…. ඔත්තප්ප බලය නම් වූ සේඛ බලයෙන් ….(පෙ)…. විරිය බලය නම් වූ සේඛ බලයෙන් ….(පෙ)…. ප්‍රඥා බලය නම් වූ සේඛ බලයෙන් සමන්විත වන්නෙමු’ යි. මහණෙනි, ඔබ ඔය අයුරින් ම හික්මිය යුත්තේ ය.
සාදු! සාදු!! සාදු!!!
සේඛ බල අග්ග සූත්‍රය නිමා විය.
