සංයුත්ත නිකාය
ඛන්ධක වග්ගෝ
2.2.4. අනිච්චධම්ම සුත්තං
2.2.4. අනිත්‍යයට අයත් දෙය ගැන වදාළ දෙසුම
173. සාවත්ථියං....
173. සැවැත් නුවර දී .....................
ඒකමන්තං නිසින්නෝ ඛෝ ආයස්‌මා රාධෝ භගවන්‌තං ඒතදවෝච. අනිච්‌චධම්මෝ අනිච්‌චධම්මෝති භන්තේ, වුච්‌චති. කතමෝ නු ඛෝ භන්තේ, අනිච්‌චධම්මෝති?
එකත්පස්ව වාඩිවුණ ආයුෂ්මත් රාධයන් භාග්‍යවතුන් වහන්සේගෙන් මෙකරුණ විමසුවා. “ස්වාමීනි, ‘අනිත්‍යයට අයත් දෙය, අනිත්‍යයට අයත් දෙය’ කියලා කියනවා. ස්වාමීනි, අනිත්‍යයට අයත් දෙය කියලා කියන්නේ කවර දෙයකටද?”
රූපං ඛෝ රාධ, අනිච්‌චධම්මෝ, වේදනා අනිච්‌චධම්මෝ, සඤ්‌ඤා අනිච්‌චධම්මෝ, සංඛාරා අනිච්‌චධම්මෝ, විඤ්‌ඤාණං අනිච්‌චධම්මෝ. ඒවං පස්‌සං රාධ, සුතවා අරියසාවකෝ ....(පෙ).... නාපරං ඉත්‌ථත්‌තායාති පජානාතීති.
“පින්වත් රාධ, රූපයයි අනිත්‍යට අයත් දෙය. විඳීමයි අනිත්‍යට අයත් දෙය. සඤ්ඤාවයි අනිත්‍යට අයත් දෙය. සංස්කාරයි අනිත්‍යට අයත් දෙය. විඤ්ඤාණයයි අනිත්‍යට අයත් දෙය. පින්වත් රාධ, ශ්‍රැතවත් ආර්ය ශ්‍රාවකයා ඔය විදිහට දියුණු කරපු ප්‍රඥාවෙන් දකින කොට .... (පෙ) .... ආයෙත් නම් සංසාරයේ වෙන උපතක් නැතැ’යි අවබෝධය ඇතිවෙනවා.”
සාදු! සාදු!! සාදු!!!
අනිච්චධම්ම සූත්‍රය නිමා විය.
