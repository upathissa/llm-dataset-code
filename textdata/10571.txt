අංගුත්තර නිකාය
දසක නිපාතෝ
10.3.1.1. සමණසඤ්ඤා සුත්තං
10.3.1.1. ශ්‍රමණ සංඥා ගැන වදාළ දෙසුම
තිස්සෝ ඉමා භික්ඛවේ සමණසඤ්ඤා භාවිතා බහුලීකතා සත්තධම්මේ පරිපූරෙන්ති. කතමා තිස්සෝ:
“මහණෙනි, මෙම ත්‍රිවිධ ශ්‍රමණ සංඥාව දියුණු කරගත් විට, බහුල ව ප්‍රගුණ කරගත් විට ධර්ම සතක් පිරිපුන් වී යති. කවර තුනක් ද යත්;
වේවණ්ණියම්හි අජ්ඣුපගතෝ, පටපටිබද්ධා මේ ජීවිකා, අඤ්ඤෝ මේ ආකප්පෝ කරණීයෝති. ඉමා ඛෝ භික්ඛවේ තිස්සෝ සමණසඤ්ඤා භාවිතා බහුලීකතා සත්තධම්මේ පරිපූරෙන්ති. කතමේ සත්ත:
1. ගිහි සැරසීමෙන් වෙන් වූ සිවුරු පෙරවීම්, පාත්‍රා පරිහරණය කිරීම් ආදී ශ්‍රමණ පිරිකර සහිත ව විවර්ණ භාවයට පැමිණියේ වෙමි.
2. මාගේ දිවි පැවැත්ම බැඳී තිබෙන්නේ අන්‍යයන් දෙන සිව්පසය මත ය.
3. ගිහියෙකුගේ ආකල්පයෙන් වෙනස් වූ ශ්‍රමණයන්ගේ ආකල්ප මා තුළ ඇති කරගත යුත්තේ ය.
මහණෙනි, මෙම ත්‍රිවිධ ශ්‍රමණ සංඥාව දියුණු කරගත් විට, බහුල ව ප්‍රගුණ කරගත් විට ධර්ම සතක් පිරිපුන් වී යති. ඒ කවර සතක් ද යත්:
නිච්චං සන්තතකාරී හෝති සන්තතවුත්ති සීලේසු, අනභිජ්ඣාලූ හෝති. අව්‍යාපජ්ඣෝ හෝති. අනතිමානී හෝති සික්ඛාකාමෝ හෝති, ඉදමත්ථන්තිස්ස හෝති ජීවිතපරික්ඛාරේසු ආරද්ධවිරියෝ ච විහරති. ඉමා ඛෝ භික්ඛවේ තිස්සෝ සමණඤ්ඤා භාවිතා බහුලීකතා ඉමේ සත්ත ධම්මේ පරිපූරෙන්තී ති.
1. නිතර සකස් කරන සහ නිතර යහපත් ව පවත්වන සීලයෙන් යුක්ත වේ.
2. දැඩි ලෝභයෙන් තොර ව වාසය කරයි.
3. ද්වේෂයෙන් තොර ව වාසය කරයි.
4. නිහතමානී වෙයි.
5. හික්මෙන්නට කැමති වෙයි.
6. ජීවිත පරිෂ්කාරයන් පිළිබඳ ව ඔහුට ‘මෙය ප්‍රමාණවත් ය’යි යන හැඟීම වෙයි.
7. පටන් ගත් වීර්යයෙන් යුක්ත වෙයි.
මහණෙනි, මෙම ත්‍රිවිධ ශ්‍රමණ සංඥාව දියුණු කරගත් විට, බහුල ව ප්‍රගුණ කරගත් විට මෙම ධර්ම සත පිරිපුන් වී යති.
සාදු! සාදු!! සාදු!!!
සමණසඤ්ඤා සූත්‍රය නිමා විය.
