අංගුත්තර නිකාය
ඡක්ක නිපාතෝ
6.1.5.10. ඛත්තිය සුත්තං
6.1.5.10. ක්ෂත්‍රියයා මුල්කොට වදාළ දෙසුම
සාවත්ථිනිදානං .....
සැවැත් නුවර දී ය .....
අථ ඛෝ ජාණුස්සෝණි බ්‍රාහ්මණෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ ජාණුස්සෝණි බ්‍රාහ්මණෝ භගවන්තං ඒතදවෝච:
එකල්හී ජාණුස්සෝණි බ්‍රාහ්මණයා භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියේ ය. පැමිණ භාග්‍යවතුන් වහන්සේ සමඟ සතුටු විය. සතුටු විය යුතු පිළිසඳර කතා බහ නිමවා එකත්පස් ව හිඳ ගත්තේ ය. එකත්පස් ව හුන් ඒ ජාණුස්සෝණි බ්‍රාහ්මණයා භාග්‍යවතුන් වහන්සේට මෙය පැවසුවේ ය.
(1) ඛත්තියා භෝ ගෝතම කිම්ධිප්පායා, කිං උපවිචාරා, කිං අධිට්ඨානා, කිං අභිනිවේසා, කිං පරියෝසානාති?
“භවත් ගෞතමයන් වහන්ස, ක්ෂත්‍රියවරු කවර අදහස් ඇත්තහු ද? කවර සෙවීම් ඇත්තහු ද? කවර ප්‍රාර්ථනා ඇත්තහු ද? කුමකට නැමුණු සිත් ඇත්තහු ද? කවර අවසාන ඉලක්කයක් ඇත්තහු ද?ඛත්තියා ඛෝ බ්‍රාහ්මණ භෝගාධිප්පායා, පඤ්ඤූපවිචාරා, බලාධිට්ඨානා, පඨවිභිනිවේසා, ඉස්සරියපරියෝසානාති.“බ්‍රාහ්මණය, ක්ෂත්‍රියයෝ භෝග සම්පත් රැස් කිරීම අදහස් කොට ඇත්තෝ ය. ප්‍රඥාව සෙවීමට ආශා ඇත්තෝ ය. බලවත් වීම පැතුම් කොට ඇත්තෝ ය. පොළොවේ අධිපති බවට නැමුණු සිත් ඇත්තෝ ය. රාජාභිෂේකය අවසාන ඉලක්කය කොට ඇත්තෝ ය.”
(2) බ්‍රාහ්මණා පන භෝ ගෝතම කිම්ධිප්පායා, කිං උපවිචාරා, කිං අධිට්ඨානා, කිං අභිනිවේසා, කිං පරියෝසානාති?
2. “භවත් ගෞතමයන් වහන්ස, බ්‍රාහ්මණවරු කවර අදහස් ඇත්තහු ද? කවර සෙවීම් ඇත්තහු ද? කවර ප්‍රාර්ථනා ඇත්තහු ද? කුමකට නැමුණු සිත් ඇත්තහු ද? කවර අවසාන ඉලක්කයක් ඇත්තහු ද?”
බ්‍රාහ්මණා ඛෝ බ්‍රාහ්මණ භෝගාධිප්පායා, පඤ්ඤූපවිචාරා, මන්තාධිට්ඨානා, යඤ්ඤාභිනිවේසා, බ්‍රහ්මලෝකපරියෝසානාති.
“බ්‍රාහ්මණය, බ්‍රාහ්මයෝ භෝග සම්පත් රැස් කිරීම අදහස් කොට ඇත්තෝ ය. ප්‍රඥාව සෙවීමට ආශා ඇත්තෝ ය. මන්ත්‍ර ලැබීම පැතුම් කොට ඇත්තෝ ය. යාගයට නැමුණු සිත් ඇත්තෝ ය. බඹලොව ඉපදීම අවසාන ඉලක්කය කොට ඇත්තෝ ය.”
(3) ගහපතිකා පන භෝ ගෝතම කිම්ධිප්පායා, කිං උපවිචාරා, කිං අධිට්ඨානා, කිං අභිනිවේසා, කිං පරියෝසානාති?
3. “භවත් ගෞතමයන් වහන්ස, ගෘහපතිවරු කවර අදහස් ඇත්තහු ද? කවර සෙවීම් ඇත්තහු ද? කවර ප්‍රාර්ථනා ඇත්තහු ද? කුමකට නැමුණු සිත් ඇත්තහු ද? කවර අවසාන ඉලක්කයක් ඇත්තහු ද?”
ගහපතිකා ඛෝ බ්‍රාහ්මණ භෝගාධිප්පායා, පඤ්ඤූපවිචාරා, සිප්පාධිට්ඨානා, කම්මන්තාභිනිවේසා, නිට්ඨිතකම්මන්තපරියෝසානාති.
“බ්‍රාහ්මණය, ගෘහපතියෝ භෝග සම්පත් රැස් කිරීම අදහස් කොට ඇත්තෝ ය. ප්‍රඥාව සෙවීමට ආශා ඇත්තෝ ය. ශිල්ප දියුණුව පැතුම් කොට ඇත්තෝ ය. ව්‍යාපාරයන්හි නැමුණු සිත් ඇත්තෝ ය. කර්මාන්ත නිමාකිරීම අවසාන ඉලක්කය කොට ඇත්තෝ ය.”
(4) ඉත්ථී පන භෝ ගෝතම කිම්ධිප්පායා, කිං උපවිචාරා, කිං අධිට්ඨානා, කිං අභිනිවේසා, කිං පරියෝසානාති?
4. “භවත් ගෞතමයන් වහන්ස, ස්ත්‍රීහු කවර අදහස් ඇත්තහු ද? කවර සෙවීම් ඇත්තහු ද? කවර ප්‍රාර්ථනා ඇත්තහු ද? කුමකට නැමුණු සිත් ඇත්තහු ද? කවර අවසාන ඉලක්කයක් ඇත්තහු ද?”
ඉත්ථී ඛෝ බ්‍රාහ්මණ පුරිසාධිප්පායා, අලංකාරූපවිචාරා, පුත්තාධිට්ඨානා, අසපත්තීභිනිවේසා, ඉස්සරියපරියෝසානාති.
“බ්‍රාහ්මණය, ස්ත්‍රීහු පුරුෂයන් ලැබීම අදහස් කොට ඇත්තෝ ය. අලංකාර සෙවීමට ආශා ඇත්තෝ ය. පුතුන් ලැබීම පැතුම් කොට ඇත්තෝ ය. ගෘහයෙහි දෙවෙනි අධිපතිනියක් නැති ව තමා අධිපතිනිය ව සිටීමට නැමුණු සිත් ඇත්තෝ ය. ඉසුරු සම්පත් අවසාන ඉලක්කය කොට ඇත්තෝ ය.”
(5) චෝරා පන භෝ ගෝතම කිම්ධිප්පායා, කිං උපවිචාරා, කිං අධිට්ඨානා, කිං අභිනිවේසා, කිං පරියෝසානාති?
5. “භවත් ගෞතමයන් වහන්ස, සොරු කවර අදහස් ඇත්තහු ද? කවර සෙවීම් ඇත්තහු ද? කවර ප්‍රාර්ථනා ඇත්තහු ද? කුමකට නැමුණු සිත් ඇත්තහු ද? කවර අවසාන ඉලක්කයක් ඇත්තහු ද?”
චෝරා ඛෝ බ්‍රාහ්මණ ආදානාධිප්පායා, ගහනූපවිචාරා, සඨාධිට්ඨානා, අන්ධකාරාභිනිවේසා, අදස්සනපරියෝසානාති.
“බ්‍රාහ්මණය, චෞරයෝ පැහැර ගැනීම අදහස් කොට ඇත්තෝ ය. සැඟවී සිටින තැන් සෙවීමට ආශා ඇත්තෝ ය. වංචාව පැතුම් කොට ඇත්තෝ ය. කළුවරට නැමුණු සිත් ඇත්තෝ ය. නොපෙනී සිටීම අවසාන ඉලක්කය කොට ඇත්තෝ ය.”
(6) සමණා පන භෝ ගෝතම කිම්ධිප්පායා, කිං උපවිචාරා, කිං අධිට්ඨානා, කිං අභිනිවේසා, කිං පරියෝසානාති?
6. “භවත් ගෞතමයන් වහන්ස, ශ්‍රමණවරු කවර අදහස් ඇත්තහු ද? කවර සෙවීම් ඇත්තහු ද? කවර ප්‍රාර්ථනා ඇත්තහු ද? කුමකට නැමුණු සිත් ඇත්තහු ද? කවර අවසාන ඉලක්කයක් ඇත්තහු ද?”
සමණා ඛෝ බ්‍රාහ්මණ ඛන්තිසෝරච්චාධිප්පායා, පඤ්ඤූපවිචාරා, සීලාධිට්ඨානා, ආකිඤ්චඤ්ඤාභිනිවේසා, නිබ්බානපරියෝසානාති.
“බ්‍රාහ්මණය, ශ්‍රමණයෝ ඉවසී ත්, සීල සංවරය ත් අදහස් කොට ඇත්තෝ ය. ප්‍රඥාව සෙවීමට ආශා ඇත්තෝ ය. සිල්වත් වීම පැතුම් කොට ඇත්තෝ ය. කිසිවකට ග්‍රහණය නොවීමට නැමුණු සිත් ඇත්තෝ ය. නිර්වාණය අවසාන ඉලක්කය කොට ඇත්තෝ ය.”
අච්ඡරියං භෝ ගෝතම, අබ්භුතං භෝ ගෝතම. ඛත්තියානම්පි භවං ගෝතමෝ ජානාති අධිප්පායඤ්ච, උපවිචාරඤ්ච, අධිට්ඨානඤ්ච, අභිනිවේසඤ්ච, පරියෝසානඤ්ච. බ්‍රාහ්මණානම්පි භවං ගෝතමෝ ජානාති ....(පෙ).... ගහපතිකානම්පි භවං ගෝතමෝ ජානාති ....(පෙ).... ඉත්ථීනම්පි භවං ගෝතමෝ ජානාති ....(පෙ).... චෝරානම්පි භවං ගෝතමෝ ජානාති ....(පෙ).... සමණානම්පි භවං ගෝතමෝ ජානාති අධිප්පායඤ්ච, උපවිචාරඤ්ච, අධිට්ඨානඤ්ච, අභිනිවේසඤ්ච, පරියෝසානඤ්ච.
“භවත් ගෞතමයන් වහන්ස, ආශ්චර්යයකි! භවත් ගෞතමයන් වහන්ස, අද්භූතයකි! භවත් ගෞතමයන් වහන්සේ ක්ෂත්‍රියයන්ගේ අදහස ත්, සෙවීමට ආශා කරන දෙය ත්, ප්‍රාර්ථනාව ත්, සිත නැමී ඇත් දෙය ත්, අවසානය ත් දන්නා සේක. භවත් ගෞතමයන් වහන්සේ බ්‍රාහ්මණයන්ගේ ත් ....(පෙ).... භවත් ගෞතමයන් වහන්සේ ගෘහපතියන්ගේ ත් ....(පෙ).... භවත් ගෞතමයන් වහන්සේ ස්ත්‍රීන්ගේ ත් ....(පෙ).... භවත් ගෞතමයන් වහන්සේ සොරුන්ගේ ත් ....(පෙ).... භවත් ගෞතමයන් වහන්සේ ශ්‍රමණයන්ගේ ත් අදහස ත්, සෙවීමට ආශා කරන දෙය ත්, ප්‍රාර්ථනාව ත්, සිත නැමී ඇත් දෙය ත්, අවසානය ත් දන්නා සේක.
අභික්කන්තං භෝ ගෝතම ....(පෙ).... උපාසකං මං භවං ගෝතමෝ ධාරේතු අජ්ජතග්ගේ පාණුපේතං සරණං ගතන්ති.
“භවත් ගෞතමයන් වහන්ස, ඉතා මනහර ය. ....(පෙ).... භවත් ගෞතමයන් වහන්සේ අද පටන් මා දිවි ඇති තෙක් තෙරුවන් සරණ ගිය උපාසකයෙකු ලෙස පිළිගන්නා සේක්වා!”
සාදු! සාදු!! සාදු!!!
ඛත්තිය සූත්‍රය නිමා විය.
