සංයුත්ත නිකාය
මහා වග්ගෝ
2.5.3. මාර සුත්තං
2.5.3. මාරයා ගැන වදාළ දෙසුම
මාරසේනප්පමද්දනං වෝ භික්ඛවේ, මග්ගං දේසිස්සාමි. තං සුණාථ. කතමෝ ච භික්ඛවේ, මාරසේනප්පමද්දනෝ මග්ගෝ යදිදං සත්තබොජ්ඣංගා. කතමේ සත්ත: සතිසම්බොජ්ඣංගෝ ....(පෙ).... උපේඛාසම්බොජ්ඣංගෝ. අයං ඛෝ භික්ඛවේ, මාරසේනප්පමද්දනෝ මග්ගෝති.
මහණෙනි, ඔබට මාර සේනාව මර්ධනය කරන මාර්ගය දේශනා කරන්නෙමි. එය අසව්. මහණෙනි, මාර සේනාව මර්ධනය කරන මාර්ගය යනු කුමක් ද? මේ සප්ත බොජ්ඣංගයෝ ය. ඒ කවර සතක් ද යත්; සති සම්බොජ්ඣංගය ය. ….(පෙ)…. උපෙක්ඛා සම්බොජ්ඣංගය ය. මහණෙනි. මේ වනාහී මාර සේනාව මර්ධනය කරන මාර්ගය යි.
සාදු! සාදු!! සාදු!!!
මාර සූත්‍රය නිමා විය.
