අංගුත්තර නිකාය
චතුක්ක නිපාතෝ
4.1.5.8. විශාඛ සුත්තං
4.1.5.8. විශාඛ තෙරුන්ට වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා විසාඛෝ පඤ්චාලිපුත්තෝ උපට්ඨානසාලායං භික්ඛූ ධම්මියා කථාය සන්දස්සේති සමාදපේති සමුත්තේජේති සම්පහංසේති, පෝරියා වාචාය විස්සට්ඨාය අනේලගලාය අත්ථස්ස විඤ්ඤාපනියා පරියාපන්නාය අනිස්සිතාය.
එක් කලෙක භාග්‍යවතුන් වහන්සේ සැවැත් නුවර ජේතවන නම් වූ අනේපිඬු සිටුහුගේ ආරාමයෙහි වැඩවෙසෙන සේක. එසමයෙහි පංචාලිපුත්‍ර වූ ආයුෂ්මත් විශාඛ තෙරණුවෝ උපස්ථාන ශාලාවෙහි භික්ෂූන් හට වැදගත් වචනයෙන් යුතු, ගලා බස්නා අයුරු ඇති, දොස් රහිත වූ, අර්ථ මතුවෙන, නිවන් පිණිස වූ, සසර පිණිස නොවූ ධර්ම කථායෙන් කරුණු දක්වයි. සමාදන් කරවයි. උනන්දු කරවයි. සිත සතුටු කොට පහදවයි.
අථ ඛෝ භගවා සායන්හසමයං පතිසල්ලානා වුට්ඨිතෝ යේනුපට්ඨානසාලා තේනුපසංකමි. උපසංකමිත්වා පඤ්ඤත්තේ ආසනේ නිසීදි. නිසජ්ජ ඛෝ භගවා භික්ඛූ ආමන්තේසි: කෝ නු ඛෝ භික්ඛවේ, උපට්ඨානසාලායං භික්ඛූ ධම්මියා කථාය සන්දස්සේති සමාදපේති සමුත්තේජේති සම්පහංසේති පෝරියා වාචාය විස්සට්ඨාය අනේලගලාය අත්ථස්ස විඤ්ඤාපනියා පරියාපන්නාය අනිස්සිතායාති.
එකල්හී භාග්‍යවතුන් වහන්සේ සවස් වරුවෙහි භාවනාවෙන් නැගිට උපස්ථාන ශාලාව වෙත වැඩම කළ සේක. වැඩම කොට පණවන ලද අසුනෙහි වැඩහුන් සේක. වැඩසිටි භාග්‍යවතුන් වහන්සේ භික්ෂූන් ඇමතූ සේක.
“මහණෙනි, මේ උපස්ථාන ශාලාවෙහි භික්ෂූන් හට වැදගත් වචනයෙන් යුතු, ගලා බස්නා අයුරු ඇති, දොස් රහිත වූ, අර්ථ මතුවෙන, නිවන් පිණිස වූ, සසර පිණිස නොවූ ධර්ම කථායෙන් කරුණු දැක්වූයේ, සමාදන් කරවූයේ, උනන්දු කරවූයේ, සිත සතුටු කොට පැහැදවූයේ කවරෙක් ද?”
ආයස්මා භන්තේ විසාඛෝ පඤ්චාලිපුත්තෝ උපට්ඨානසාලායං භික්ඛූ ධම්මියා කථාය සන්දස්සේති සමාදපේති සමුත්තේජේති සම්පහංසේති පෝරියා වාචාය විස්සට්ඨාය අනේලගලාය අත්ථස්ස විඤ්ඤාපනියා පරියාපන්නාය අනිස්සිතායාති.
“ස්වාමීනී, මේ උපස්ථාන ශාලාවෙහි භික්ෂූන් හට වැදගත් වචනයෙන් යුතු, ගලා බස්නා අයුරු ඇති, දොස් රහිත වූ, අර්ථ මතුවෙන, නිවන් පිණිස වූ, සසර පිණිස නොවූ ධර්ම කථායෙන් කරුණු දැක්වූවෝ, සමාදන් කරවූවෝ, උනන්දු කරවූවෝ, සිත සතුටු කොට පැහැදවූවෝ පංචාලි බැමිණියගේ පුත්‍ර වූ ආයුෂ්මත් විශාඛ තෙරණුවෝ ය.”
අථ ඛෝ භගවා ආයස්මන්තං විසාඛං පඤ්චාලිපුත්තං ඒතදවෝච: සාධු සාධු විසාඛ, සාධු ඛෝ ත්වං විසාඛ, භික්ඛූ ධම්මියා කථාය සන්දස්සේසි සමාදපේසි සමුත්තේජේසි සම්පහංසේසි පෝරියා වාචාය විස්සට්ඨාය අනේලගලාය අත්ථස්ස විඤ්ඤාපනියා පරියාපන්නාය අනිස්සිතායාති.
එවිට භාග්‍යවතුන් වහන්සේ පංචාලිපුත්‍ර වූ ආයුෂ්මත් විශාඛ තෙරුන් හට මෙය වදාළ සේක. “සාදු! සාදු! විශාඛයෙනි, සාදු! විශාඛයෙනි, ඔබ වැදගත් වචනයෙන් යුතු, ගලා බස්නා අයුරු ඇති, දොස් රහිත වූ, අර්ථ මතුවෙන, නිවන් පිණිස වූ, සසර පිණිස නොවූ ධර්ම කථායෙන් කරුණු දක්වන්න. සමාදන් කරවන්න. උනන්දු කරවන්න. සිත සතුටු කොට පහදවන්න.”
(ගාථා)
න භාසමානං ජානන්ති මිස්සං බාලේහි පණ්ඩිතං,
භාසමානඤ්ච ජානන්ති දේසෙන්තං අමතං පදං
1. නුවණැත්තෝ බාලයන් හා මිශ්‍ර ව කියන කථාවන් නොදනිති. අමා නිවන් පදය නම් වූ ධර්මය දෙසන කල්හී දනිති.
භාසයේ ජෝතයේ ධම්මං පග්ගණ්හේ ඉසිනං ධජං,
සුභාසිතධජා ඉසයෝ ධම්මෝ හි ඉසිනං ධජෝති
2. ධර්මය දේශනා කරන්නේ ය. සසුන බබුළුවන්නේ ය. බුද්ධාදී ඍෂිවරුන්ගේ ධජය වූ ධර්මය උඩට ඔසොවන්නේ ය. බුද්ධාදී ඍෂිවරයෝ සුභාෂිත ධර්මය ධජය කොට ඇත්තාහ. ධර්මය වනාහී බුද්ධාදී ඍෂිවරුන්ගේ ධජය යි.
සාදු! සාදු!! සාදු!!!
විසාඛ සූත්‍රය නිමා විය.
