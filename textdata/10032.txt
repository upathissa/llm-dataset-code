අංගුත්තර නිකාය
පඤ්චක නිපාතෝ
5.5.3.6. දුතිය කුලූපග සුත්තං
5.5.3.6. කුලුපග භික්ෂුව ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ආදීනවා කුලූපගස්ස භික්ඛුනෝ අතිවේලං කුලේසු සංසට්ඨස්ස විහරතෝ. කතමේ පඤ්ච:
මහණෙනි, දායක පවුල් හා කුලුපග ව වේලා ඉක්මයන තුරු එකට හැසිරෙන භික්ෂුව කෙරෙහි මේ ආදීනව පසකි. ඒ කවර පසක් ද යත්;
මාතුගාමස්ස අභිණ්හදස්සනං, දස්සනේ සති සංසග්ගෝ, සංසග්ගේ සති විස්සාසෝ, විස්සාසේ සති ඕතාරෝ, ඕතිණ්ණචිත්තස්සේතං පාටිකංඛං: අනභිරතෝ වා බ්‍රහ්මචරියං චරිස්සති, අඤ්ඤතරං වා සංකිලිට්ඨං ආපත්තිං ආපජ්ජිස්සති, සික්ඛං වා පච්චක්ඛාය හීනයාවත්තිස්සති.
නිතර ම ස්ත්‍රියකගේ දැක්ම ලැබෙයි. නිතර දකින්නට ලැබීමෙන් එකට හමුවෙයි. එකට හමුවීමෙන් විශ්වාසය ඇතිවෙයි. විශ්වාසය ඇතිවීමෙන් රාගයෙහි සිත බැසගනියි. රාගයෙහි බැසගත් සිත් ඇත්තහුට මෙය කැමති විය යුත්තේ ය. එනම් අකමැත්තෙන් බඹසර හැසිරෙන්නේ ය, එක්තරා කිලිටි ආපත්තියකට පැමිණෙන්නේ ය, ශික්ෂාව ප්‍රතික්ෂේප කොට හීන වූ ගිහි බවට හෝ පත්වන්නේ ය යන කරුණු ය.
ඉමේ ඛෝ භික්ඛවේ පඤ්ච ආදීනවා කුලූපගස්ස භික්ඛුනෝ අතිවේලං කුලේසු සංසට්ඨස්ස විහරතෝති.
මහණෙනි, දායක පවුල් හා කුලුපග ව වේලා ඉක්මයන තුරු එකට හැසිරෙන භික්ෂුව කෙරෙහි මේ ආදීනව පස යි.
සාදු! සාදු!! සාදු!!!
දුතිය කුලූපග සූත්‍රය නිමා විය.
