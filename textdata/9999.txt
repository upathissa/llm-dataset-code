අංගුත්තර නිකාය
පඤ්චක නිපාතෝ
5.5.2.3. සීල සුත්තං
5.5.2.3. සීලය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ආදීනවා දුස්සීලස්ස සීලවිපත්තියා. කතමේ පඤ්ච:
මහණෙනි, දුස්සීලයාගේ සීල විපත්තියෙහි මේ ආදීනව පසකි. ඒ කවර පසක් ද යත්;
ඉධ භික්ඛවේ දුස්සීලෝ සීලවිපන්නෝ පමාදාධිකරණං මහතිං භෝගජානිං නිගච්ඡති, අයං භික්ඛවේ පඨමෝ ආදීනවෝ දුස්සීලස්ස සීලවිපත්තියා.
මහණෙනි, මෙහිලා සිල් වැනසුණු ගිහි දුස්සීලයා ප්‍රමාදය හේතුවෙන් මහත් වූ භෝග සම්පත්වල හානියට පැමිණෙයි. මහණෙනි, දුස්සීලයාගේ සීල විපත්තියෙහි මේ පළමු ආදීනවය යි.
පුන ච පරං භික්ඛවේ දුස්සීලස්ස සීලවිපන්නස්ස පාපකෝ කිත්තිසද්දෝ අබ්භුග්ගච්ඡති. අයං භික්ඛවේ දුතියෝ ආදීනවෝ දුස්සීලස්ස සීලවිපත්තියා.
තව ද මහණෙනි, සිල් වැනසුණු ගිහි දුස්සීලයාගේ ලාමක අපකීර්තියක් පැතිර යයි. මහණෙනි, දුස්සීලයාගේ සීල විපත්තියෙහි මේ දෙවෙනි ආදීනවය යි.
පුන ච පරං භික්ඛවේ දුස්සීලෝ සීලවිපන්නෝ යඤ්ඤදේව පරිසං උපසංකමති: යදි ඛත්තියපරිසං යදි බ්‍රාහ්මණපරිසං යදි ගහපතිපරිසං යදි සමණපරිසං, අවිසාරදෝ උපසංකමති. මංකුභූතෝ. අයං භික්ඛවේ තතියෝ ආදීනවෝ දුස්සීලස්ස සීලවිපත්තියා.
තව ද මහණෙනි, සිල් වැනසුණු ගිහි දුස්සීලයා ක්ෂත්‍රීය පිරිසක් හෝ වේවා, බ්‍රාහ්මණ පිරිසක් හෝ වේවා, ගෘහපති පිරිසක් හෝ වේවා, ශ්‍රමණ පිරිසක් හෝ වේවා, යම් ම වූ පිරිසක් කරා එළඹෙයි නම් තේජස් නැති ව සැක සහිත ව එළඹෙන්නේ වෙයි. මහණෙනි, දුස්සීලයාගේ සීල විපත්තියෙහි මේ තුන්වෙනි ආදීනවය යි.
පුන ච පරං භික්ඛවේ දුස්සීලෝ සීලවිපන්නෝ සම්මූළ්හෝ කාලං කරෝති. අයං භික්ඛවේ චතුත්ථෝ ආදීනවෝ දුස්සීලස්ස සීල විපත්තියා.
තව ද මහණෙනි, සිල් වැනසුණු ගිහි දුස්සීලයා සිහිමුළා ව කළුරිය කරයි. මහණෙනි, දුස්සීලයාගේ සීල විපත්තියෙහි මේ සිව්වෙනි ආදීනවය යි.
පුන ච පරං භික්ඛවේ දුස්සීලෝ සීලවිපන්නෝ කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති අයං භික්ඛවේ පඤ්චමෝ ආදීනවෝ දුස්සීලස්ස සීලවිපත්තියා.
තව ද මහණෙනි, සිල් වැනසුණු ගිහි දුස්සීලයා කය බිඳී මරණින් මතු අපාය දුර්ගති විනිපාත නම් වූ නිරයෙහි උපදියි. මහණෙනි, දුස්සීලයාගේ සීල විපත්තියෙහි මේ පස්වෙනි ආදීනවය යි.
ඉමේ ඛෝ භික්ඛවේ පඤ්ච ආදීනවා දුස්සීලස්ස සීලවිප්පත්තියා.
මහණෙනි, දුස්සීලයාගේ සීල විපත්තියෙහි මේ ආදීනව පස යි.
පඤ්චිමේ භික්ඛවේ ආනිසංසා සීලවතෝ සීලසම්පදාය. කතමේ පඤ්ච:
මහණෙනි, සිල්වතාගේ සීල සම්පත්තියෙහි මේ අනුසස් පසකි. ඒ කවර පසක් ද යත්;
ඉධ භික්ඛවේ සීලවා සීලසම්පන්නෝ අප්පමාදාධිකරණං මහන්තං භෝගක්ඛන්ධං අධිගච්ඡති. අයං භික්ඛවේ පඨමෝ ආනිසංසෝ සීලවතෝ සීලසම්පදාය.
මහණෙනි, මෙහිලා සිල්වතා සීලසම්පන්න වූයේ අප්‍රමාදය හේතුවෙන් මහත් වූ භෝග සම්පත් දියුණුවට පැමිණෙයි. මහණෙනි, සිල්වතාගේ සීල සම්පත්තියෙහි මේ පළමු ආනිශංසය යි.
පුන ච පරං භික්ඛවේ සීලවතෝ සීලසම්පන්නස්ස කල්‍යාණෝ කිත්තිසද්දෝ අබ්භුග්ගච්ඡති. අයං භික්ඛවේ දුතියෝ ආනිසංසෝ සීලවතෝ සීලසම්පදාය.
තව ද මහණෙනි, සිල්වතා සීලසම්පන්න වූයේ කල්‍යාණ කීර්ති ඝෝෂාවක් පැතිර යයි. මහණෙනි, සිල්වතාගේ සීල සම්පත්තියෙහි මේ දෙවෙනි ආනිශංසය යි.
පුන ච පරං භික්ඛවේ සීලවා සීලසම්පන්නෝ යඤ්ඤදේව පරිසං උපසංකමති යදි ඛත්තියපරිසං යදි බ්‍රාහ්මණපරිසං යදි ගහපතිපරිසං යදි සමණපරිසං, විසාරදෝ උපසංකමති, අමංකුභූතෝ අයං භික්ඛවේ තතියෝ ආනිසංසෝ සීලවතෝ සීලසම්පදාය.
තව ද මහණෙනි, සිල්වතා සීලසම්පන්න වූයේ ක්ෂත්‍රීය පිරිසක් හෝ වේවා, බ්‍රාහ්මණ පිරිසක් හෝ වේවා, ගෘහපති පිරිසක් හෝ වේවා, ශ්‍රමණ පිරිසක් හෝ වේවා, යම් ම වූ පිරිසක් කරා එළඹෙයි නම් විශාරද ව සැක රහිත ව එළඹෙන්නේ වෙයි. මහණෙනි, සිල්වතාගේ සීල සම්පත්තියෙහි මේ තෙවෙනි ආනිශංසය යි.
පුන ච පරං භික්ඛවේ සීලවා සීලසම්පන්නෝ අසම්මූළ්හෝ කාලං කරෝති. අයං භික්ඛවේ චතුත්ථෝ ආනිසංසෝ සීලවතෝ සීලසම්පදාය.
තව ද මහණෙනි, සිල්වතා සීලසම්පන්න වූයේ සිහි මුළා නොවී කළුරිය කරයි. මහණෙනි, සිල්වතාගේ සීල සම්පත්තියෙහි මේ සිව්වෙනි ආනිශංසය යි.
පුන ච පරං භික්ඛවේ සීලවා සීලසම්පන්නෝ කායස්ස භේදා පරම්මරණා සුගතිං සග්ගං ලෝකං උපපජ්ජති. අයං භික්ඛවේ පඤ්චමෝ ආනිසංසෝ සීලවතෝ සීලසම්පදාය.
තව ද මහණෙනි, සිල්වතා සීලසම්පන්න වූයේ කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදියි. මහණෙනි, සිල්වතාගේ සීල සම්පත්තියෙහි මේ පස්වෙනි ආනිශංසය යි.
ඉමේ ඛෝ භික්ඛවේ පඤ්ච ආනිසංසා සීලවතෝ සිලසම්පදායාති.
මහණෙනි, සිල්වතාගේ සීල සම්පත්තියෙහි මේ අනුසස් පස යි.
සාදු! සාදු!! සාදු!!!
සීල සූත්‍රය නිමා විය.
