ඛුද්දක නිකාය
පේතවත්ථු
4.3. නන්දක පේත වත්ථු
4.3. නන්දක ප්‍රේත වස්තුව
667.රාජා පිංගලකෝ නාම සුරට්ඨානං අධිපති අහූ
මෝරියානමුපට්ඨානං ගන්ත්වා සුරට්ඨං පුනරාගමා
667. සුරට්ඨ කියල ජනපදයක් තිබුනා. එයට අධිපති වූ පිංගලක කියල රජෙක් හිටියා. ඔහු මෞර්ය රජ්ජුරුවන්ට උපස්ථාන කරන්ට ගිහින් ආපහු සුරට්ඨ ජනපදයට ආවා.
668.උණ්හේ මජ්ඣන්තිකේ කාලේ රාජා පංකං උපාගමි
අද්දස මග්ගං රමණීයං පේතානං වණ්ණනාපථං
668. ඒ ගිනි මද්දහන වෙලාවේ රජතුමා සිත්කළු භූමියකට පැමිණියා. ඒක ප්‍රේතයෙක් විසින් මවපු මාර්ගයක්. හරි රමණීය දැකුම්කළු මාවතක්. ඔහු ඒ මාවත දැක්කා.
669.සාරථිං ආමන්තයී රාජා අයං මග්ගෝ රමණීයෝ
ඛේමෝ සෝවත්ථිකෝ සිවෝ ඉමිනා සාරථී යාහි
සුරට්ඨානං සන්තිකේ ඉතෝ
669. රියැදුරා අමතලා මෙහෙම ඇහුවා. ‘රියැදුර’ මේ මාර්ගය හරි අපූරුයි නෙව. කිසි භයක් නෑ. සුවසේ යන්න පුළුවන්. උවදුරු නෑ. මේ මාර්ගයෙන්ම යන්න. මේ මාර්ගයෙන් අපි යනකොට අපිට සුරට්ඨ ජනපදය ළඟටම යන්න පුළුවනි.’
670.තේන පායාසී සෝරට්ඨෝ සේනාය චතුරංගිනියා
උබ්බිග්ගරූපෝ පුරිසෝ සෝරට්ඨං ඒතදබ්‍රවී
670. ඒ සුරට්ඨ අධිපති රජතුමා සිවුරඟ සේනාවත් සමග ඒ මාවතෙන් ගියා. එතකොට බියෙන් තැති ගත් එක්තරා පුරුෂයෙක් රජ්ජුරුවන්ට මෙහෙම කිව්වා.
671.කුම්මග්ගං පටිපන්නම්හා භිංසනං ලෝමහංසනං
පුරතෝ පදිස්සති මග්ගෝ පච්ඡතෝ ච න දිස්සති
671. රජතුමනි, මේ බියජනක වූ ලොමුඩැහැ ගන්වන නපුරු මාවතකට යි අපි වැටුනේ. ඉස්සරහට යන පාර නම් පේනවා තමයි. ඒ වුනාට පිටිපස්සෙන් ඒ පාර පේන්නෙ නෑ.
672.කුම්මග්ගං පටිපන්නම්හා යමපුරිසාන සන්තිකේ
අමානුසෝ වායති ගන්ධෝ ඝෝසෝ සූයති දාරුණෝ
672. අපි නපුරු මාර්ගයකටයි වැටිල ඉන්නෙ. පෙරේතයින්ගෙ සමීපයටයි අපි වැටිල ඉන්නෙ. පෙරේතයින්ගෙ අමනුස්ස ගඳ හමනවා. මහා දරුණු විලාප ඇහෙනවා.
673.සංවිග්ගෝ රාජා සෝරට්ඨෝ සාරථිං ඒතදබ්‍රවි
කුම්මග්ගං පටිපන්නම්හා භිංසනං ලෝමහංසනං
පුරතෝ ච දිස්සති මග්ගෝ පච්ඡතෝ ච න දිස්සති
673. සුරට්ඨ රජ්ජුරුවෝ සංවේගයට පත් වුණා. රියැදුරාට මෙහෙම කිව්වා. ‘මේ බියජනක වූ ලොමුඩැහැ ගන්වන නපුරු මාවතකටයි අපි වැටුනේ. ඉස්සරහට යන පාර නම් පේනවා තමයි. ඒ වුනාට පිටිපස්සෙන් ඒ පාර පේන්නෙ නෑ.’
674.කුම්මග්ගං පටිපන්නම්හා යමපුරිසාන සන්තිකේ
අමානුසේ වායති ගන්ධෝ ඝෝසෝ සූයති දාරුණෝ
674. අපි නපුරු මාර්ගයකටයි වැටිල ඉන්නෙ. පෙරේතයින්ගෙ සමීපයටයි අපි වැටිල ඉන්නෙ. පෙරේතයින්ගෙ අමනුස්ස ගඳ හමනවා. මහා දරුණු විලාප ඇහෙනවා.
675.හත්ථික්ඛන්ධඤ්ච ආරුය්හ ඕලෝකෙන්තෝ චතුද්දිසං
අද්දස නිග්‍රෝධං රමණීයං පාදපං ඡායාසම්පන්නං
නීලබ්භවණ්ණසදිසං මේඝවණ්ණසිරීනිභං
675. එතකොට ඔහු ඇතාගේ පිට උඩ නැඟලා හතර දිසාව හොඳට බැලුවා. බලද්දී රමණීය නුග රුකක් දැක්කා. සිත්කළු සෙවණ තියෙනවා. නිල් වළාකුලක් වගේ. වළාකුලේ පැහැයෙන් යුක්තයි.
676.සාරථිං ආමන්තයී රාජා කිං ඒසෝ දිස්සති බ්‍රහා
නීලබ්භවණ්ණසදිසෝ මේඝවණ්ණෝ සිරීනිභෝ
676. රජතුමා රියැදුරා ඇමතුවා. ‘අර මහ විසාලෙට පෙනෙන නිල් වළාකුලක් වගේ පෙනෙන වළාකුලක පැහැය ගත්තු දේ මොකක්ද?’
677.නිග්‍රෝධෝ සෝ මහාරාජ පාදපෝ ඡායාසම්පන්නෝ
නීලබ්භවණ්ණසදිසෝ මේඝවණ්ණසිරීනිභෝ
677. මහරජතුමනි, ඒක නුග රුකක්. හොඳ සිත්කළු සෙවණ තියෙනවා. නිල් වළාකුලක් වගේ. වළාකුලක පැහැයෙන් යුක්තයි.
678.තේන පායාසි සෝරට්ඨෝ යේන සෝ දිස්සති බ්‍රහා
නීලබ්භවණ්ණසදිසෝ මේඝවණ්ණසිරීනිභෝ
678. එතකොට සුරට්ඨ රජතුමා ඒ නිල් වළාකුලක් වගේ පෙනුන, වළාකුලක පැහැ සටහන් ගත්තු ඒ මහා විශාල නුගරුක ළඟට ගියා.
679.හත්ථික්ඛන්ධතෝ ඕරුය්හ රාජා රුක්ඛං උපාගමි
නිසීදි රුක්ඛමූලංස්මි සාමච්චෝ සපරිජ්ජනෝ
679. රජතුමා ඇතාගෙ පිටෙන් බැස්සා. නුග රුක ළඟට ගියා. ඇමැතියන් සහිතව පිරිවර සේනාව සහිතව නුග රුක් සෙවණේ වාඩිවුනා.
680.පූරං පානීයකරකං පූවේ චිත්තේ ච අද්දස
පුරිසෝ ච දේවවණ්ණී සබ්බාභරණභූසිතෝ
උපසංකමිත්වා රාජානං සෝරට්ඨං ඒතදබ්‍රැවි
680. එතැන පුරවපු පැන් භාජනයක් තිබුනා. මිහිරි කැවුම් තිබුනා. රජතුමා මේව දැක්කා. සියලු ආභරණවලින් සැරසුණු දෙවියෙක් වගේ කෙනෙක් ආවා. ඇවිදින් සුරට්ඨ රජතුමාට මෙහෙම කිව්වා.
681.ස්වාගතං තේ මහාරාජ අථෝ තේ අදූරාගතං
පිවතු දේවෝ පානීයං පූවේ ඛාද අරින්දම
681. මහරජතුමනි, ඔබට යහපත් පැමිණීමක් වේවා! ඔබේ මේ ගමන නපුරු පැමිණීමක් නොවෙයි. රජතුමනි, පැන් පානය කළ මැනව. කැවුම් වැළඳුව මැනැව.
682.පිවිත්වා රාජා පානීයං සාමච්චෝ සපරිජ්ජනෝ
පූවේ ඛාදිත්වා ච පීත්වා ච සෝරට්ඨෝ ඒතදබ්‍රවී
682. ඇමැතියන් සහිත වූ පිරිවර සේනා සහිත වූ සුරට්ඨ රජතුමා පැන් වැළඳුවා. කැවුමුත් අනුභව කළා. මෙහෙම කිව්වා.
683.දේවතා නුසි ගන්ධබ්බෝ ආදු සක්කෝ පුරින්දදෝ
අජානන්තා තං පුච්ඡාම කථං ජානේමු තං මයං
683. ඔබ දෙවියෙක්ද? ගාන්ධර්වයෙක්ද? එහෙමත් නැත්නම් පුරින්දද වූ ශක්‍රයාද? අපි මේ ඒ ගැන නොදැනයි අහන්නෙ. ඔබ කවුරු කියලද අපි දැනගන්න ඕන?
684.නම්හි දේවෝ න ගන්ධබ්බෝ නපි සක්කෝ පුරින්දදෝ
පේතෝ අහං මහාරාජ සුරට්ඨා ඉධමාගතෝ
684. මහරජ, මං දෙවියෙක් නොවෙයි. මං ගාන්ධර්වයෙකුත් නොවෙයි. පුරින්දද නම් වූ ශක්‍රයාත් නොවෙයි. මං පෙරේතයෙක්. සුරට්ඨ දේශයේ ඉඳලයි මෙහේ ආවේ.
685.කිං සීලෝ කිං සමාචාරෝ සුරට්ඨස්මිං පුරේ තුවං
කේන තේ බ්‍රහ්මචරියේන අනුභාවෝ අයං තව
685. ඔබ ඉස්සර සුරට්ඨ දේශයේ ඉන්න කොට මොන විදිහේ සිල්වතෙක්ද? මොන විදිහේ යහපත් ගතිගුණ ඇතිව හිටියාද? මොන වගේ උතුම් ජීවිතයකින්ද ඔබට මේ වගේ ආනුභාවයක් ලැබුනේ?
686.තං සුණෝහි මහාරාජ අරින්දම රට්ඨවඩ්ඪන
අමච්චා පාරිසජ්ජා ච බ්‍රාහ්මණෝ ච පුරෝහිතෝ
686. සතුරන් දමනය කරන, රට දියුණු කරන මහරජතුමනි, ඇමතිවරුත්, සේනාපිරිසත්, පුරෝහිත බ්‍රාහ්මණයාත් මෙය අසනු මැනැව.
687.සුරට්ඨස්මා අහං දේව පුරිසෝ පාපචේතසෝ
මිච්ඡාදිට්ඨි ච දුස්සීලෝ කදරියෝ පරිභාසකෝ
687. දේවයනි, මං සුරට්ඨ දේශයෙන් ආපු පවිටු සිත් ඇති කෙනෙක්. මිත්‍යා දෘෂ්ටික කෙනෙක්. දුස්සීල කෙනෙක්. කෑදරයෙක්. අනුන්ට නින්දා අපහාස කරන කෙනෙක්.
688.දදන්තානං කරොන්තානං වාරයිස්සං බහුජ්ජනං
අඤ්ඤේසං දදමානානං අන්තරායකරෝ අහං
688. දන් දෙන උදවිය ගේ පින්කම් කරන උදවියගේ ඒ බොහෝ දෙනාගේ පින්කම් මං වැළැක්වූවා. අනුන් දෙන දානයටත් මං අනතුරු කරන කෙනෙක් වුනා.
689.විපාකෝ නත්ථි දානස්ස සංයමස්ස කුතෝ ඵලං
නත්ථි ආචරියෝ නාම අදන්තං කෝ දමෙස්සති
689. දන් දීමෙන් ලැබෙන විපාකයක් නෑ. සිල් රැකීමෙන් ලැබෙන ඵලයකුත් නෑ. ගුරුවරු කියල කොටසක් නෑ. දමනය නොවී ඉන්න අය කවුරුන්ව නම් දමනය කරන්ටද?
690.සමතුල්‍යානි භූතානි කුතෝ ජෙට්ඨාපචායිකෝ
නත්ථි බලං විරියං වා කුතෝ උට්ඨානපෝරිසං
690. හැම සත්වයෙක්ම එකිනෙකාට සමානයි. වැඩිහිටියන්ට මොනවට සළකනවාද? බලයක් වීරියක් කියල දෙයක් නෑ. නැඟී සිටීමේ පුරුෂ ධෛර්යය කියල එකක් මොකටද?
691.නත්ථි දාන ඵලං නාම න විසෝධේති වේරිනං
ලද්ධෙය්‍යං ලභතේ මච්චෝ නීයතිපරිණාමජා
691. දානයෙන් ලැබෙන ඵලයක් නම් නෑ. වෛර කරපු උදවියට පින්වලින් පිරිසිදු වෙන්ට පුළුවන්ද? මේ සත්වයා ලැබිය යුතු යම් සැපක් දුකක් ලබනවා නම් සොබාදහමේ පරිණාම නියතියෙනුයි හටගන්නෙ.
692.නත්ථි මාතා පිතා භාතා ලෝකෝ නත්ථි ඉතෝ පරං
නත්ථි දින්නං නත්ථි හුතං සුනිහිතම්පි න විජ්ජති
692. මව් කියල විශේෂ කෙනෙක් නෑ. පියා කියල විශේෂ කෙනෙක් නෑ. සහෝදරයෝ නෑ. මෙයින් තොර වෙන ලෝකයකුත් නෑ. දන් දීමෙන් වැඩක් නෑ. ඇප උපස්ථාන කිරීමෙන් වැඩක් නෑ. යහපත් ලෙස තැන්පත් කරනවයි කියන පිනක් දකින්ට නෑ.
693.යෝපි හනෙය්‍ය පුරිසං පරස්ස ඡින්දතේ සිරං
න කෝචි කිඤ්චි හනති සත්තන්නං විවරමන්තරේ
693. යම් කෙනෙක් තව පුරුෂයෙකුව මරණවා නම් තව කෙනෙකුගේ හිස ගසා දමනවා නම් ඒ කවුරුවත් තව කෙනෙක්ව නසන්නෙ නෑ. ඒක සත් ආකාර වූ ධාතු ඇති මේ ශරීරයේ සිදුරු අතරින් ආයුධයක් ගියා විතරයි.
694.අච්ඡෙජ්ජභෙජ්ජෝ ජීවෝ අට්ඨංසෝ ගුළපරිමණ්ඩලෝ
යෝජනානං සතං පඤ්ච කෝ ජීවං ඡෙත්තුමරහති
694. මේ ජීවාත්මය කියන්නෙ සිඳින්ට බිඳින්ට පුළුවන් දෙයක් නොවෙයි. මේ ජීවාත්මය අටපට්ටම් වුන වටකුරු පන්දුවක් වගේ දෙයක්. යොදුන් පන්සියයක උස තියෙනවා. කවුරු නම් ඒ ජීවාත්මය වනසන්න සුදුසු වෙයිද?
695.යථා සුත්තගුළේ ඛිත්තේ නිබ්බේඨෙන්තං පලායති
ඒවමේවම්පි සෝ ජීවෝ නිබ්බේඨෙන්තෝ පලායති
695. මේක නූල් බෝලයක් වගේ එකක්. මේක විසි කළ විට ලෙහි ලෙහී යනකල් විතරයි යන්නෙ. මේ ජීවාත්මයත් එහෙම දෙයක් තමයි. මේක ලෙහි ලෙහී යනකල් විතරයි යන්නෙ.
696.යථා ගාමකෝ නික්ඛම්ම අඤ්ඤං ගාමං පවිසති
ඒවමේවම්පි සෝ ජීවෝ අඤ්ඤං කායං පවිසති
696. ඒක මේ වගේ දෙයක්. ඔන්න කෙනෙක් ගමකින් පිටත් වෙලා වෙන ගමකට යනවා. අන්න ඒ වගේ තමයි. ඒ ජීවාත්මය වෙනත් කයකට මාරු වෙලා යනවා.
697.යථා ගේහතෝ නික්ඛම්ම අඤ්ඤං ගේහං පවිසති
ඒවමේවම්පි සෝ ජීවෝ අඤ්ඤං බොන්දිං පවිසති
697. ඒක මේ වගේ දෙයක්. ඔන්න කෙනෙක් ගෙදරකින් පිටත් වෙලා වෙන ගෙදරකට යනවා. අන්න ඒ වගේ තමයි. ඒ ජීවාත්මය වෙනත් කයකට මාරු වෙලා යනවා.
698.චූළාසීතිමහාකප්පුනෝ සතසහස්සානිපි හි
යේ බාලා යේ ච පණ්ඩිතා
සංසාරං ඛේපයිත්වාන දුක්ඛස්සන්තං කරිස්සරේ
698. යමෙක් අනුවණයෙක් වුනත් පණ්ඩිතයෙක් වුනත් ඒ අය කවුරුත් මහාකල්ප අසූහතර ලක්ෂයක් සංසාරය ගෙවල ඉවර වුනාට පස්සෙයි මේ දුක් අවසන් වෙලා යන්නෙ.
699.මිතානි සුඛදුක්ඛානි දෝණේහි පිටකේහි ච
ජිනෝ සබ්බං පජානාති සම්මූළ්හා ඉතරා පජා
699. මේ සත්වයන්ගේ සැපදුක් ද්‍රෝණයකින් හරි කුල්ලකින් හරි මැනපු දෙයක් වගෙයි තියෙන්නෙ. ඕවා ඔක්කොම දැනගන්නෙ අවබෝධ කරපු අය විතරයි. අනෙක් සියලු දෙනාම බලවත්ව මුලාවෙලයි ඉන්නෙ.
700.ඒවං දිට්ඨි පුරේ ආසිං සම්මූළ්හෝ මෝහපාරුතෝ
මිච්ඡාදිට්ඨි ච දුස්සීලෝ කදරියෝ පරිභාසකෝ
700. මං ඉස්සර ඔන්න ඔය වගේ මිත්‍යා දෘෂ්ටියක් දරපු කෙනෙක්. බලවත්ව මුලා වෙලා මෝහයෙන් වැහිලයි හිටියේ. දුස්සීල වෙලා හිටියේ. කෑදර වෙලා හිටියේ. අනුන්ට නින්දා අපහාස කර කර හිටියේ.
701.ඕරං මේ ඡහි මාසේහි කාලකිරියා භවිස්සති
ඒකන්තං කටුකං ඝෝරං නිරයං පපතිස්සහං
701. තව හය මාසයක් යන්ට කලින් මගේ මරණය සිද්ධ වෙනවා. එතකොට ඒකාන්තයෙන්ම කටුක වූ භයානක දුක් ඇති නිරයටයි මං වැටෙන්නෙ.
702.චතුක්කණ්ණං චතුද්වාරං විභත්තං භාගසෝ මිතං
අයෝපාකාර පරියන්තං අයසා පටිකුජ්ජිතං
702. ඒ නිරයේ කොන් හතරක් තියෙනවා. දොරවලුත් හතරක් තියෙනවා. ඒව කොටස් වශයෙන් ගානට බෙදලයි තියෙන්නෙ. වටේටම තියෙන්නෙ යකඩ පවුරක්. වහල තියෙන්නෙත් යකඩ පියනකින්.
703.තස්ස අයෝමයා භූමි ජලිතා තේජසා යුතා
සමන්තා යෝජනසතං ඵරිත්වා තිට්ඨති සබ්බදා
703. ඒ අවීචි මහානරකාදියේ ඇවිලෙන ගිනිදැල් හරිම සැරයි. ඒ යකඩ භූමියේ හැම තිස්සේම යොදුන් සියයක් පුරාවට ගිනිදැල් පැතිරිලා තියෙනවා.
704.වස්සසතසහස්සානි ඝෝසෝ සූයති තාවදේ
ලක්ඛෝ ඒසෝ මහාරාජ සතභාගවස්ස කෝටියෝ
704. මහරජතුමනි, ඒ නිරයේ අවුරුදු ලක්ෂයක් පැහිල ගෙවුණාම එකපාරටම මහා ශබ්දයක් ඇහෙනවා. එහි විඳවන්න තියෙන ආයුෂ ප්‍රමාණය අවුරුදු කෝටි ලක්ෂයක් වෙනවා. ඔය එහෙ තියෙන ආයුෂ ප්‍රමාණයයි.
705.කෝටිසතසහස්සානි නිරයේ පච්චරේ ජනා
මිච්ඡාදිට්ඨි ච දුස්සීලා යේ ච අරියූපවාදිනෝ
705. යම් කෙනෙක් කෝටි ලක්ෂයක් අවුරුදු නිරයේ පැහිල දුක් විඳිනවා නම් ඒ ඔක්කොම අය මිත්‍යා දෘෂ්ටික උදවිය. දුස්සීල උදවිය. ආර්යයන් වහන්සේලාට නින්දා අපහාස කරපු උදවියයි.
706.තත්ථාහං දීඝමද්ධානං දුක්ඛං වේදිස්සං වේදනං
ඵලං පාපස්ස කම්මස්ස තස්මා සෝචාමහං භුසං
706. මං ඒ මහා නිරයේ දීර්ඝ කාලයක් තිස්සේ දුක් විඳින්ටයි නියම වෙලා තියෙන්නෙ. මං කරගත්තු පව්වල විපාක තමයි. ඒ නිසා මං බලවත් ශෝකයකින් ඉන්නෙ.
707.තං සුණෝහි මහාරාජ අරින්දම රට්ඨවඩ්ඪන
ධීතා මය්හං මහාරාජ උත්තරා භද්දමත්ථු තේ
707. සතුරන් දමනය කරන රට දියුණු කරන මහරජතුමනි, මෙය අසනු මැනැව. ඔබට යහපතක්ම වේවා. මහරජතුමනි, මට උත්තරා කියල දුවක් ඉන්නවා.
708.කරෝති භද්දකං කම්මං සීලේසූපෝසථේ රතා
සඤ්ඤතා සංවිභාගී ච වදඤ්ඤූ වීතමච්ඡරා
708. ඈ පින්කම් කරනවා. නිති පන්සිල් රකිනවා. පොහොයට උපෝසථ සිල් රකිනවා. සීලසංවරයෙන් යුක්තයි. දැන් පැන් බෙදනවා. මිහිරි වචන කියනවා. මසුරු නෑ.
709.අඛණ්ඩකාරී සික්ඛාය සණ්හා පරකුලේසු ච
උපාසිකා සක්‍යමුනිනෝ සම්බුද්ධස්ස සිරීමතෝ
709. ඈ සිල්පද කඩා ගන්නෙ නැතුව හික්මෙනවා. අනික් පවුල්වලටත් මොලොක් කෙනෙක්. ඒ වගේම ඈ ශ්‍රීමත් ශාක්‍ය මුනීන්ද්‍ර වූ සම්බුදු රජාණන් වහන්සේ ගේ උපාසිකාවක්.
710.භික්ඛු ච සීලසම්පන්නෝ ගාමං පිණ්ඩාය පාවිසි
ඔක්ඛිත්තචක්ඛු සතිමා ගුත්තද්වාරෝ සුසංවුතෝ
710. සිල්වත් භික්ෂුන් වහන්සේ නමක් ගමට පිණ්ඩපාතේ වැඩියා. නෙත් සඟල බිමට යොමාගෙන, හොඳ සිහියෙන් යුතුව, ඉඳුරන් රැකගෙන සංවරවයි වැඩියේ.
711.සපදානං චරමානෝ අගමා තං නිවේසනං
තමද්දස මහාරාජ උත්තරා භද්දමත්ථු තේ
711. ගෙපිළිවෙලින් පිඬු සිඟා වඩිද්දී ඒ නිවසටත් වැඩියා. මහරජතුමනි, ඔබට යහපතක් වේවා! උත්තරා අර භික්ෂුන් වහන්සේව දැක්කා.
712.පූරං පානීයස්ස කරකං පූවේ චිත්තේ ච සා අදා
පිතා මේ කාලකතෝ භන්තේ තස්සේතං උපකප්පතු
712. ඕ පුරවපු පැන් බඳුනකුයි, මිහිරි කැවුමුත් ඒ භික්ෂුවට පූජා කළා. ‘ස්වාමීනි, මගේ පියාණන් කලුරිය කළා. ඔහුට මේ පින පැමිණේවා’ කියල කිව්වා.
713.සමනන්තරානුද්දිට්ඨේ විපාකෝ උපපජ්ජථ
භුඤ්ජාමි කාමකාමීහං රාජා වෙස්සවණෝ යථා
713. ඒ පින් දීපු මොහොතේම මට ඒ පුණ්‍ය විපාකය ලැබුනා. වෙසමුණි රජ්ජුරුවො වගේ මං කැමති කැමති විදිහට සැප අනුභව කරනවා.
714.තං සුණෝහි මහාරාජ අරින්දම රට්ඨවඩ්ඪන
සදේවකස්ස ලෝකස්ස බුද්ධෝ අග්ගෝ පවුච්චති
තං බුද්ධං සරණං ගච්ඡ සපුත්තදාරෝ අරින්දම
714. සතුරන් දමනය කරන රට දියුණු කරන මහරජතුමනි, මෙය අසනු මැනැව. දෙවියන් සහිත ලෝකයාට අග්‍රවෙන්නේ බුදුරජාණන් වහන්සේ කියල යි කියෙන්නෙ. රජතුමනි, අඹුදරුවන් සමගම ඔබ ඒ බුදුරජාණන් වහන්සේව සරණ යන්න.
715.අට්ඨංගිකේන මග්ගේන ඵුසන්ති අමතං පදං
තං ධම්මං සරණං ගච්ඡ සපුත්තදාරෝ අරින්දම
715. ආර්ය අෂ්ටාංගික මාර්ගයෙන්මයි ඒ අමා නිවන ස්පර්ශ කරන්නෙ. රජතුමනි, අඹුදරුවන් සමගම ඔබ ඒ ශ්‍රී සද්ධර්මය සරණ යන්න.
716.චත්තාරෝ මග්ගපටිපන්නෝ චත්තාරෝ ච ඵලේ ඨිතා
ඒස සංඝෝ උජුභූතෝ පඤ්ඤාසීලසමාහිතෝ
තං සංඝං සරණං ගච්ඡ සපුත්තදාරෝ අරින්දම
716. ආර්ය මාර්ගයෙහි ගමන් කරන හතර දෙනෙක් ඉන්නවා. ඵලයෙහි පිහිටලා ඉන්න හතර දෙනෙක් ඉන්නවා. මේ තමයි සෘජු සිත් ඇති, ප්‍රඥාවන්ත, සීලවන්ත, සමාහිත සිත් ඇති ආර්ය සංඝරත්නය. රජතුමනි, අඹුදරුවන් සමගම ඔබ ඒ ආර්ය සංඝරත්නය සරණ යන්න.
717.පාණාතිපාතා විරමස්සු ඛිප්පං
ලෝකේ අදින්නං පරිවජ්ජයස්සු
අමජ්ජපෝ මා ච මුසා අභාණි
සකේන දාරේන ච හෝහි තුට්ඨෝ
717. ඉක්මනින්ම සතුන් මැරිමෙන් වළකින්න. ලෝකයෙහි සොරකම් කිරීම දුරු කරන්න. මත්පැන් බොන්න එපා. බොරු කියන්නත් එපා. තම බිරිඳ සමගින් පමණක් සතුටු වෙන්න.
718.අත්ථකාමෝසි මේ යක්ඛ හිතකාමෝසි දේවතේ
කරෝමි තුය්හං වචනං ත්වංසි ආචරියෝ මම
718. පින්වත් යක්ෂය, ඔබ මගේ යහපත කැමැති කෙනෙක්. පින්වත් දෙවිය, ඔබ මට හිත කැමති කෙනෙක්. මං ඔබේ වචනය කරනවා. ඔබ මගේ ආචාර්යවරයා වෙන්න.
719.උපේමි බුද්ධං සරණං ධම්මඤ්චාපි අනුත්තරං
සංඝඤ්ච නරදේවස්ස ගච්ඡාමි සරණං අහං
719. මං බුදුරජාණන් වහන්සේව සරණ යනවා. අනුත්තර වූ ශ්‍රී සද්ධර්මයත්, නරෝත්තමයන් වහන්සේගේ ශ්‍රාවක සංඝරත්නයත් මං සරණ යනවා.
720.පාණාතිපාතා විරමාමි ඛිප්පං
ලෝකේ අදින්නං පරිවජ්ජයාමි
අමජ්ජපෝ නෝ ච මුසා භණාමි
සකේන දාරේන ච හෝමි තුට්ඨෝ
720. ඉක්මනින්ම සතුන් මැරීමෙන් වළකිනවා. ලෝකයෙහි සොරකම් කිරීම දුරු කරනවා. මත්පැන් බොන්නෙ නෑ. බොරු කියන්නෙත් නෑ. තම බිරිඳ සමගින් පමණක් සතුටු වෙනවා.
721.ඕපුණාමි මහාවාතේ නදියා වා සීඝගාමියා
වමාමි පාපිකං දිට්ඨිං බුද්ධානං සාසනේ රතෝ
721. මං බුදුරජාණන් වහන්සේගේ ශාසනයෙහි සිත් අලවා ගෙන ඉන්නෙ. මහා වාතයක් හමාගෙන ඇවිදින් බොල් වී ගහගෙන යනවා වගේ, වේගවත් සැඩ පහරක් තිබෙන ගංගාවේ තණ රොඩු ගහගෙන යනවා වගේ මං ඔය පවිටු මිත්‍ය දෘෂ්ටි වමනෙ කරල දානවා.
722.ඉදං වත්වාන සෝරට්ඨෝ විරමිත්වා පාපදස්සනා
නමෝ භගවතෝ කත්වා පාමොක්ඛා රථමාරුහී‘ති
722. මෙහෙම කියපු සුරට්ඨ රජතුමා, ඒ පාපී ආකල්පවලින් වැළකුනා. භාග්‍යවතුන් වහන්සේට නමස්කාර කළා. රථයට නැගලා පෙරදිග දිසාවට ගියා.
සාදු! සාදු!! සාදු!!!
නන්දක පේතවත්ථු තතියං.
තුන්වෙනි නන්දක ප්‍රේත වස්තුවයි.
