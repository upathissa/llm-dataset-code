සංයුත්ත නිකාය
මහා වග්ගෝ
2.4.7. ආවරණ සුත්තං
2.4.7. අවුරන බව ගැන වදාළ දෙසුම
පඤ්චිමේ භික්ඛවේ, ආවරණා නීවරණා චේතසෝ උපක්කිලේසා පඤ්ඤාය දුබ්බලීකරණා. කතමේ පඤ්ච: කාමච්ඡන්දෝ භික්ඛවේ, ආවරණෝ නීවරණෝ චේතසෝ උපක්කිලේසෝ පඤ්ඤාය දුබ්බලීකරණෝ. ව්‍යාපාදෝ භික්ඛවේ, ආවරණෝ නීවරණෝ චේතසෝ උපක්කිලේසෝ පඤ්ඤාය දුබ්බලීකරණෝ. ථිනමිද්ධං භික්ඛවේ, ආවරණං නීවරණං චේතසෝ උපක්කිලේසං පඤ්ඤාය දුබ්බලීකරණං. උද්ධච්චකුක්කුච්චං භික්ඛවේ, ආවරණං නීවරණං චේතසෝ උපක්කිලේසං පඤ්ඤාය දුබ්බලීකරණං. විචිකිච්ඡා භික්ඛවේ, ආවරණා නීවරණා චේතසෝ උපක්කිලේසා පඤ්ඤාය දුබ්බලීකරණා. ඉමේ ඛෝ භික්ඛවේ, පඤ්ච ආවරණා නීවරණා චේතසෝ උපක්කිලේසා පඤ්ඤාය දුබ්බලීකරණාති.
මහණෙනි, කුසල් සිත අවුරන, වසන, සිත කෙලෙසන, ප්‍රඥාව දුර්වල කරන මේ පස් දෙනෙකි. ඒ කවර පස් දෙනෙක් ද යත්, මහණෙනි, කාමච්ඡන්දය කුසල් සිත අවුරයි. වසයි. සිත කෙලෙසයි. නුවණ දුර්වල කරයි. මහණෙනි, ව්‍යාපාදය කුසල් සිත අවුරයි. වසයි. සිත කෙලෙසයි. නුවණ දුර්වල කරයි. මහණෙනි, ථීනමිද්ධය කුසල් සිත අවුරයි. වසයි. සිත කෙලෙසයි. නුවණ දුර්වල කරයි. මහණෙනි, උද්ධච්ච කුක්කුච්චය කුසල් සිත අවුරයි. වසයි. සිත කෙලෙසයි. නුවණ දුර්වල කරයි. මහණෙනි, විචිකිච්ඡාව කුසල් සිත අවුරයි. වසයි. සිත කෙලෙසයි. නුවණ දුර්වල කරයි. මහණෙනි, මේ වනාහී කුසල් සිත අවුරන, වසන, සිත කෙලෙසන, ප්‍රඥාව දුර්වල කරන පස් දෙනා ය.
සාදු! සාදු!! සාදු!!!
ආවරණ සූත්‍රය නිමා විය.
