සංයුත්ත නිකාය
සළායතන වග්ගෝ
1.10.4. පමාදවිහාරී සුත්තං
1.10.4. නිවන් මගෙහි ප්‍රමාදීව වාසය කිරීම මුල් කොට වදාළ දෙසුම
පමාදවිහාරිඤ්ච වෝ භික්ඛවේ, දේසිස්සාමි අප්පමාදවිහාරිඤ්ච. තං සුණාථ. කථඤ්ච භික්ඛවේ, පමාදවිහාරී හෝති? චක්ඛුන්ද්‍රියා සංවුතස්ස3 භික්ඛවේ, විහරතෝ චිත්තං බ්‍යාසිච්චති චක්ඛුවිඤ්ඤෙය්‍යේසු රූපේසු, තස්ස ව්‍යාසිත්තචිත්තස්ස පාමොජ්ජං න හෝති. පාමුජ්ජේ අසති පීති න හෝති. පීතියා අසති පස්සද්ධි න හෝති. පස්සද්ධියා අසති දුක්ඛං විහරති5. දුක්ඛිනෝ චිත්තං න සමාධියති. අසමාහිතේ චිත්තේ ධම්මා න පාතුභවන්ති. ධම්මානං අපාතුභාවා පමාදවිහාරීත්වේව සංඛං ගච්ඡති.
පින්වත් මහණෙනි, නිවන් මගෙහි ප්‍රමාදීව වාසය කිරීමත්, නිවන් මගෙහි අප්‍රමාදීව වාසය කිරීමත් ගැන මා ඔබට දේශනා කරන්ටයි යන්නේ. එය සවන් යොමා අසන්න. පින්වත් මහණෙනි, නිවන් මගෙහි ප්‍රමාදීව වාසය කිරීම වෙන්නේ කොහොමද? පින්වත් මහණෙනි, ඇස නම් වූ ඉන්ද්‍රිය අසංවරව වාසය කරන කෙනාගේ සිත ඇසින් දත යුතු රූපවල දී කෙලෙසුන්ගෙන් තෙත් වෙනවා. කෙලෙස්වලින් තෙත් වුණ සිතක් ඇති කෙනාට (සීල, සමාධි, ප්‍රඥා මාර්ගයෙහි යෙදෙන්ට) ප්‍රමුදිත බවක් නෑ. ප්‍රමුදිත බව නැති විට ප්‍රීතියක් නෑ. ප්‍රීතිය නැති වූ විට සැහැල්ලුවක් නෑ. සැහැල්ලු බව නැති විට දුකසේ වාසය කරන්නේ. දුකින් ඉන්න කෙනෙකුගේ සිත සමාධිමත් වෙන්නේ නෑ. සිතේ සමාහිත බවක් නැති විට (සමථ, විදර්ශනා) ධර්ම පහළ වෙන්නේ නෑ. දහම් පහළ නොවීමෙන් නිවන් මගෙහි ප්‍රමාදීව වාසය කරනවා යන ගණනට වැටෙනවා.
සෝතින්ද්‍රියා අසංවුතස්ස භික්ඛවේ විහරතෝ ....(පෙ).... ඝානින්ද්‍රියා සංවුතස්ස භික්ඛවේ විහරතෝ ....(පෙ).... ජිව්හින්ද්‍රියා අසංවුතස්ස භික්ඛවේ විහරතෝ චිත්තං ව්‍යාසිච්චති ජිව්හාවිඤ්ඤෙය්‍යේසු රසේසු, තස්ස ව්‍යාසිත්තචිත්තස්ස පාමුජ්ජං න හෝති ....(පෙ).... කායින්ද්‍රියා සංවුතස්ස භික්ඛවේ විහරතෝ ....(පෙ).... මනින්ද්‍රියා සංවුතස්ස භික්ඛවේ විහරතෝ චිත්තං ව්‍යාසිච්චති මනෝවිඤ්ඤෙය්‍යේසු ධම්මේසු, තස්ස ව්‍යාසිත්තචිත්තස්ස පාමුජ්ජං න හෝති. පාමුජ්ජේ අසති පීති න හෝති. පීතියා අසති පස්සද්ධි න හෝති. පස්සද්ධියා අසති දුක්ඛං විහරති. දුක්ඛිනෝ චිත්තං න සමාධියති. අසමාහිතේ චිත්තේ ධම්මා න පාතුභවන්ති. ධම්මානං අපාතුභාවා පමාදවිහාරීත්වේව සංඛං ගච්ඡති. ඒවං ඛෝ භික්ඛවේ, පමාදවිහාරී හෝති.
පින්වත් මහණෙනි, කන නම් වූ ඉන්ද්‍රිය අසංවරව වාසය කරන කෙනාගේ ….(පෙ)…. පින්වත් මහණෙනි, නාසය නම් වූ ඉන්ද්‍රිය අසංවරව වාසය කරන කෙනාගේ ….(පෙ)…. පින්වත් මහණෙනි, දිව නම් වූ ඉන්ද්‍රිය අසංවරව වාසය කරන කෙනාගේ සිත දිවෙන් දත යුතු රසවලදී කෙලෙසුන්ගෙන් තෙත් වෙනවා. කෙලෙස්වලින් තෙත් වුණ සිතක් ඇති කෙනාට (සීල, සමාධි, ප්‍රඥා මාර්ගයෙහි යෙදෙන්ට) ප්‍රමුදිත බවක් නෑ ….(පෙ)…. පින්වත් මහණෙනි, කය නම් වූ ඉන්ද්‍රිය අසංවරව වාසය කරන කෙනාගේ ….(පෙ)…. පින්වත් මහණෙනි, මනස නම් වූ ඉන්ද්‍රිය අසංවරව වාසය කරන කෙනාගේ සිත මනසින් දත යුතු අරමුණුවලදී කෙලෙසුන්ගෙන් තෙත් වෙනවා. කෙලෙස්වලින් තෙත් වුණ සිතක් ඇති කෙනාට (සීල, සමාධි, ප්‍රඥා මාර්ගයෙහි යෙදෙන්ට) ප්‍රමුදිත බවක් නෑ. ප්‍රමුදිත බව නැති විට ප්‍රීතියක් නෑ. ප්‍රීතිය නැති වූ විට සැහැල්ලුවක් නෑ. සැහැල්ලු බව නැති විට දුක සේ වාසය කරන්නේ. දුකින් ඉන්න කෙනෙකුගේ සිත සමාධිමත් වෙන්නේ නෑ. සිතේ සමාහිත බවක් නැති විට (සමථ, විදර්ශනා) ධර්ම පහළ වෙන්නේ නෑ. දහම් පහළ නො වීමෙන් නිවන් මගෙහි ප්‍රමාදීව වාසය කරනවා යන ගණනට වැටෙනවා. පින්වත් මහණෙනි, ඔය විදිහට තමයි ප්‍රමාදීව වාසය කරන කෙනෙක් වෙන්නේ.
කථඤ්ච භික්ඛවේ අප්පමාදවිහාරී හෝති? චක්ඛුන්ද්‍රියසංවුතස්ස භික්ඛවේ විහරතෝ චිත්තං න ව්‍යාසිඤ්චති චක්ඛුවිඤ්ඤෙය්‍යේසු රූපේසු, තස්ස අබ්‍යාසිත්තචිත්තස්ස පාමුජ්ජං ජායති. පමුදිතස්ස පීති ජායති. පීතිමනස්ස කායෝ පස්සම්භති. පස්සද්ධකායෝ සුඛං වේදියති. සුඛිනෝ චිත්තං සමාධියති. සමාහිතේ චිත්තේ ධම්මා පාතුභවන්ති. ධම්මානං පාතුභාවා අප්පමාදවිහාරීත්වේව සංඛං ගච්ඡති.
පින්වත් මහණෙනි, නිවන් මගෙහි අප්‍රමාදීව වාසය කිරීම වෙන්නේ කොහොමද? පින්වත් මහණෙනි, ඇස නම් වූ ඉන්ද්‍රිය සංවරව වාසය කරන කෙනාගේ සිත ඇසින් දත යුතු රූපවලදී කෙලෙසුන්ගෙන් තෙත් වෙන්නේ නෑ. කෙලෙස්වලින් තෙත් නොවුණ සිතක් ඇති කෙනාට (සීල, සමාධි, ප්‍රඥා මාර්ගයෙහි යෙදෙන්ට) ප්‍රමුදිත බව උපදිනවා. ප්‍රමුදිත බව ඇති වූ කෙනාට ප්‍රීතිය උපදිනවා. ප්‍රීතිමත් මනසක් ඇති කෙනාගේ කය සංසිඳෙනවා. සංසිඳුන කයින් යුතුව සැප විඳිනවා. සැප ඇති කෙනාගේ සිත සමාධිමත් වෙනවා. සිතේ සමාහිත බවක් ඇති විට (සමථ, විදර්ශනා) ධර්ම පහළ වෙනවා. දහම් පහළ වීමෙන් නිවන් මගෙහි අප්‍රමාදීව වාසය කරනවා යන ගණනට වැටෙනවා.
සෝතින්ද්‍රියසංවුතස්ස භික්ඛවේ විහරතෝ ....(පෙ).... ඝානින්ද්‍රිය සංවුතස්ස භික්ඛවේ විහරතෝ ....(පෙ).... ජිව්හින්ද්‍රියසංවුතස්ස භික්ඛවේ විහරතෝ ....(පෙ).... කායින්ද්‍රියසංවුතස්ස භික්ඛවේ විහරතෝ ....(පෙ).... මනින්ද්‍රියසංවුතස්ස භික්ඛවේ විහරතෝ චිත්තං නබ්‍යාසිච්චති මනෝවිඤ්ඤෙය්‍යේසු ධම්මේසු, තස්ස අබ්‍යාසිත්තචිත්තස්ස පාමුජ්ජං ජායති. පමුදිතස්ස පීති ජායති. පීතිමනස්ස කායෝ පස්සම්භති. පස්සද්ධකායෝ සුඛං වේදියති. සුඛිනෝ චිත්තං සමාධියති. සමාහිතේ චිත්තේ ධම්මා පාතුභවන්ති. ධම්මානං පාතුභාවා අප්පමාදවිහාරීත්වේව සංඛං ගච්ඡති. ඒවං ඛෝ භික්ඛවේ අප්පමාදවිහාරී හෝතීති.
පින්වත් මහණෙනි, කන නම් වූ ඉන්ද්‍රිය සංවරව වාසය කරන කෙනාගේ ….(පෙ)…. පින්වත් මහණෙනි, නාසය නම් වූ ඉන්ද්‍රිය සංවරව වාසය කරන කෙනාගේ ….(පෙ)…. පින්වත් මහණෙනි, දිව නම් වූ ඉන්ද්‍රිය සංවරව වාසය කරන කෙනාගේ ….(පෙ)…. පින්වත් මහණෙනි, කය නම් වූ ඉන්ද්‍රිය සංවරව වාසය කරන කෙනාගේ ….(පෙ)…. පින්වත් මහණෙනි, මනස නම් වූ ඉන්ද්‍රිය සංවරව වාසය කරන කෙනාගේ සිත මනසින් දත යුතු අරමුණුවලදී කෙලෙසුන්ගෙන් තෙත් වෙන්නේ නෑ. කෙලෙස්වලින් තෙත් නොවුණ සිතක් ඇති කෙනාට (සීල, සමාධි, ප්‍රඥා මාර්ගයෙහි යෙදෙන්ට) ප්‍රමුදිතබව උපදිනවා. ප්‍රමුදිත බව ඇති වූ කෙනාට ප්‍රීතිය උපදිනවා. ප්‍රීතිමත් මනසක් ඇති කෙනාගේ කය සංසිඳෙනවා. සංසිඳුන කයින් යුතුව සැප විඳිනවා. සැප ඇති කෙනාගේ සිත සමාධිමත් වෙනවා. සිතේ සමාහිත බවක් ඇති විට (සමථ, විදර්ශනා) ධර්ම පහළ වෙනවා. දහම් පහළ වීමෙන් නිවන් මගෙහි අප්‍රමාදීව වාසය කරනවා යන ගණනට වැටෙනවා. පින්වත් මහණෙනි, ඔය විදිහට තමයි අප්‍රමාදීව වාසය කරන කෙනෙක් වෙන්නේ.
සාදු! සාදු!! සාදු!!!
පමාදවිහාරී සූත්‍රය නිමා විය.
