අංගුත්තර නිකාය
චතුක්ක නිපාතෝ
4.3.5.6. කාල සුත්තං
4.3.5.6. සුදුසු කාලය ගැන වදාළ දෙසුම
චත්තාරෝමේ භික්ඛවේ කාලා. කතමේ චත්තාරෝ?
මහණෙනි, මේ සුදුසු කාලයෝ සතරකි. ඒ කවර සතරක් ද යත්;
කාලේන ධම්මස්සවණං, කාලේන ධම්මසාකච්ඡා, කාලේන සමථෝ, කාලේන විපස්සනා.
සුදුසු කාලයෙහි ධර්ම ශ්‍රවණය කිරීම ය. සුදුසු කාලයෙහි ධර්ම සාකච්ඡා කිරීම ය. සුදුසු කාලයෙහි සමථ භාවනාවෙහි යෙදීම ය. සුදුසු කාලයෙහි විදර්ශනා භාවනාවෙහි යෙදීම ය.
ඉමේ ඛෝ භික්ඛවේ චත්තාරෝ කාලාති.
මහණෙනි, මේ වනාහී සතරක් වූ සුදුසු කාලයෝ ය.
සාදු! සාදු!! සාදු!!!
කාල සූත්‍රය නිමා විය.
