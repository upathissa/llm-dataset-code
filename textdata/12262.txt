ඛුද්දක නිකාය
ඉතිවුත්තක පාළි
2.1.7. අනාතාපී සුත්තං
2.1.7. කෙලෙස් තවන වීරිය නැති පුද්ගලයා ගැන වදාළ දෙසුම
වුත්තං හේතං භගවතා, වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
අනාතාපී භික්ඛවේ භික්ඛු අනොත්තාපී අභබ්බෝ සම්බෝධාය, අභබ්බෝ නිබ්බානාය, අභබ්බෝ අනුත්තරස්ස යෝගක්බේමස්ස අධිගමාය. ආතාපී ච ඛෝ භික්ඛවේ භික්ඛු ඔත්තාපී භබ්බෝ සම්බෝධාය, භබ්බෝ නිබ්බානාය, භබ්බෝ අනුත්තරස්ස යෝගක්බේමස්ස අධිගමායා’ති.
“පින්වත් මහණෙනි, කෙලෙස් තවන වීරිය නැති, පාපයට භය නැති භික්ෂුව චතුරාර්ය සත්‍යය අවබෝධ කරන්න සුදුස්සෙක් වෙන්නේ නෑ. ඒ අමා නිවන අවබෝධ කරන්න සුදුස්සෙක් වෙන්නෙත් නෑ. සියලු බන්ධන සිඳ බිඳ දැමීමෙන් ලබන ඒ උත්තරීතර අරහත් ඵලය ලබන්න සුදුස්සෙක් වෙන්නෙත් නෑ. නමුත් පින්වත් මහණෙනි, කෙලෙස් තවන වීරිය තියෙන, පවට භය තියෙන භික්ෂුව තමයි චතුරාර්ය සත්‍ය ධර්මය අවබෝධ කරන්න සුදුස්සෙක් වෙන්නේ. ඒ අමා නිවන අවබෝධ කරන්න සුදුස්සෙක් වෙන්නෙත්. සියලු බන්ධන සිඳ බිඳ දැමීමෙන් ලබන ඒ උත්තරීතර අරහත් ඵලය ලබන්න සුදුස්සෙක් වෙන්නෙත්.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
“අනාතාපී අනොත්තාපී කුසීතෝ හීනවීරියෝ,
යෝ ථීනමිද්ධබහුලෝ අහිරීකෝ අනාදරෝ,
අභබ්බෝ තාදිසෝ භික්ඛු ඵුට්ඨුං සම්බෝධිමුත්තමං
“කෙලෙස් තවන වීරිය නැති, පවට භය නැති, අකුසල් දුරු කරන්න කම්මැලි, ලිහිල් වෙච්ච වීරිය තියෙන කෙනෙක් ඉන්නවා. ඔහු හැම තිස්සෙම නිදා වැටි වැටී තමයි ඉන්නේ. පවට ලැජ්ජාවක් නෑ. නිවන් සුව විඳින්න ඕනකමකුත් නෑ. ඒ වගේ භික්ෂුවක් නම් මේ උතුම් අරහත්වය ස්පර්ශ කරන්න සුදුස්සෙක් වෙන්නේ නෑ.
යෝ ච සතිමා නිපකෝ ඣායී ආතාපී ඔත්තාපී ච අප්පමත්තෝ,
සංයෝජනං ජාතිජරාය ඡෙත්වා ඉධේව සම්බෝධිමනුත්තරං ඵුසේ”ති
යම් කෙනෙක් සතිපට්ඨානයේ සිත පිහිටුවාගෙන ඉන්නවා. තැනට සුදුසු නුවණත් තියෙනවා. ධ්‍යානත් වඩනවා. කෙලෙස් තවන වීරියෙන් යුක්තයි. පවට භයයි. ධර්මයේ හැසිරෙන්න ප්‍රමාද වෙන්නේ නෑ. අන්න ඒ භික්ෂුව මේ ජීවිතයේදීම සියලු බන්ධන සිඳ බිඳ දමා ඉපදෙන දිරන ජීවිතය ගෙවා දමා මෙහිදී ම උත්තරීතර වූ අරහත්වය ස්පර්ශ කරනවා.”
අයම්පි අත්ථෝ වුත්තෝ භගවතා ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
