අංගුත්තර නිකාය
දුක නිපාතෝ
2.1.1.4. අතපනීයසුත්තං
2.1.1.4. සිතේ තැවීම ඇති නොකරන දේ ගැන වදාළ දෙසුම
4. ද්වේමේ භික්ඛවේ ධම්මා අතපනීයා. කතමේ ද්වේ: ඉධ භික්ඛවේ ඒකච්චස්ස කායසුචරිතං කතං හෝති, අකතං හෝති කායදුච්චරිතං; වචීසුචරිතං කතං හෝති, අකතං හෝති වචීදුච්චරිතං; මනෝසුචරිතං කතං හෝති, අකතං හෝති මනෝදුච්චරිතං; සෝ කායසුචරිතං මේ කතන්ති න තප්පති, අකතං මේ කායදුච්චරිතන්ති න තප්පති; වචීසුචරිතං මේ කතන්ති න තප්පති, අකතං මේ වචීදුච්චරිතන්ති න තප්පති; මනෝසුචරිතං මේ කතන්ති න තප්පති, අකතං මේ මනෝදුච්චරිතන්ති න තප්පති. ඉමේ ඛෝ භික්ඛවේ ද්වේ ධම්මා අතපනීයාති.
4. පින්වත් මහණෙනි, සිත් තැවුල් ඇති කරන්නෙ නැති කාරණා දෙකක් තියෙනවා. ඒ දෙක මොනවාද? පින්වත් මහණෙනි, මෙහි ඇතැම් කෙනෙක් කයින් සුසිරිත් කරලා තියෙනවා. කයින් දුසිරිත් කරලා නෑ. වචනයෙන් සුසිරිත් කරලා තියෙනවා. වචනයෙන් දුසිරිත් කරලා නෑ. මනසින් සුසිරිත් කරලා තියෙනවා. මනසින් දුසිරිත් කරලා නෑ. ඔහු ‘මා කයින් යහපත් දේ කරලා තියෙනවා’ කියලා තැවෙන්නෙ නෑ. ‘මා කයින් දුසිරිත් කළේ නෑ’ කියල තැවෙන්නෙ නෑ. ‘මා වචනයෙන් යහපත් දේ කරල තියෙනවා’ කියල තැවෙන්නෙ නෑ. ‘මා වචනයෙන් දුසිරිත් කළේ නෑ’ කියල තැවෙන්නෙ නෑ. ‘මා සිතින් යහපත් දේ කරලා තියෙනවා’ කියල තැවෙන්නෙ නෑ. ‘මා සිතින් දුසිරිත් කළේ නෑ’ කියල තැවෙන්නෙ නෑ. පින්වත් මහණෙනි, මේ තමයි සිතේ තැවුල් ඇති නොකරන කාරණා දෙක.
සාදු ! සාදු !! සාදු !!!
