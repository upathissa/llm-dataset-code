අංගුත්තර නිකාය
ඡක්ක නිපාතෝ
6.2.1.3. ඡළාභිජාති සුත්තං
6.2.1.3. විශේෂ උපත් හය ගැන වදාළ දෙසුම
ඒකං සමයං භගවා රාජගහේ විහරති ගිජ්ඣකූටේ පබ්බතේ. අථ ඛෝ ආයස්මා ආනන්දෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා ආනන්දෝ භගවන්තං ඒතදවෝච:
එක් සමයක භාග්‍යවතුන් වහන්සේ රජගහ නුවර ගිජ්ඣකූට පර්වතයෙහි වැඩවසන සේක. එකල්හී ආයුෂ්මත් ආනන්දයන් වහන්සේ භාග්‍යවතුන් වහන්සේ කරා එළඹියහ. එළඹ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් ආනන්දයන් වහන්සේ භාග්‍යවතුන් වහන්සේට මෙකරුණ සළ කළහ.
පූරණේන භන්තේ කස්සපේන ඡළාභිජාතියෝ පඤ්ඤත්තා: කණ්හාභිජාති පඤ්ඤත්තා, නීලාභිජාති පඤ්ඤත්තා, ලෝහිතාභිජාති පඤ්ඤත්තා, හලිද්දාභිජාති පඤ්ඤත්තා, සුක්කාභිජාති පඤ්ඤත්තා, පරමසුක්කාභිජාති පඤ්ඤත්තා.
“ස්වාමීනී, පූරණකස්සප විසින් විශේෂ උපත් සයක් පණවන ලද්දේ ය. කළු පැහැ විශේෂ උපතක් පණවන ලද්දේ ය. නිල් පැහැ විශේෂ උපතක් පණවන ලද්දේ ය. රතු පැහැ විශේෂ උපතක් පණවන ලද්දේ ය. කහ පැහැ විශේෂ උපතක් පණවන ලද්දේ ය. සුදු පැහැ විශේෂ උපතක් පණවන ලද්දේ ය. උතුම් සුදු පැහැ විශේෂ උපතක් පණවන ලද්දේ ය.
(1) තත්‍රිදං භන්තේ පූරණේන කස්සපේන කණ්හාභිජාති පඤ්ඤත්තා: ඕරබ්භිකා සූකරිකා සාකුණිකා මාගවිකා ලුද්දා මච්ඡඝාතකා චෝරා චෝරඝාතකා බන්ධනාගාරිකා, යේ වා පනඤ්ඤේපි කේචි කුරූරකම්මන්තා.
1. ස්වාමීනී, එහිලා පූරණකස්සප විසින් කළු පැහැ විශේෂ උපතක් පණවන ලද්දේ ද, එනම් එළුවන් මරන්නෝ ය. ඌරන් මරන්නෝ ය. කුරුල්ලන් මරන්නෝ ය. මුවන් මරන්නෝ ය. රෞද්‍ර වූ මසුන් මරන්නෝ ය. සොරු ය. සොරුන් මරන්නෝ ය. සිර ගෙවල්හි සිටින්නෝ ය. එබඳු වූ අන්‍ය කෲරකම් කරන්නෝ වෙත් ද ඔවුන් උදෙසා ය.
(2) තත්‍රිදං භන්තේ පූරණේන කස්සපේන නීලාභිජාති පඤ්ඤත්තා: භික්ඛූ කණ්ටකවුත්තිකා, යේ වා පනඤ්ඤේපි කේචි කම්මවාදා කිරියවාදා.
2. ස්වාමීනී, එහිලා පූරණකස්සප විසින් නිල් පැහැ විශේෂ උපතක් පණවන ලද්දේ ද, එනම් ලාමක දිවි ගෙවන භික්ෂූන් ගැන ය. එමෙන්ම යම් කර්මවාදී ක්‍රියාවාදීහු වෙත් ද ඔවුන් ගැන ය.
(3) තත්‍රිදං භන්තේ පූරණේන කස්සපේන ලෝහිතාභිජාති පඤ්ඤත්තා: නිගණ්ඨා ඒකසාටකා.
3. ස්වාමීනී, එහිලා පූරණකස්සප විසින් රතු පැහැ විශේෂ උපතක් පණවන ලද්දේ ද, එනම් එක් සළුවක් හඳිනා නිගණ්ඨයන් ගැන ය.
(4) තත්‍රිදං භන්තේ පූරණේන කස්සපේන හළිද්දාභිජාති පඤ්ඤත්තා: ගිහී ඕදාතවසනා අචේලකසාවකා.
4. ස්වාමීනී, එහිලා පූරණකස්සප විසින් කහ පැහැ විශේෂ උපතක් පණවන ලද්දේ ද, එනම් සුදු වත් හඳිනා ගිහි වූ නිගණ්ඨ ශ්‍රාවකයන් ගැන ය.
(5) තත්‍රිදං භන්තේ පූරණේන කස්සපේන සුක්කාභිජාති පඤ්ඤත්තා: ආජීවකා ආජීවීකිනියෝ.
5. ස්වාමීනී, එහිලා පූරණකස්සප විසින් සුදු පැහැ විශේෂ උපතක් පණවන ලද්දේ ද, එනම් ආජීවකයන් හා ආජීවිකාවන් ගැන ය.
(6) තත්‍රිදං භන්තේ පූරණේන කස්සපේන පරමසුක්කාභිජාති පඤ්ඤත්තා: නන්දෝ වච්ඡෝ කිසෝ සංකිච්චෝ මක්ඛලිගෝසාලෝ.
6. ස්වාමීනී, එහිලා පූරණකස්සප විසින් උතුම් සුදු පැහැ විශේෂ උපතක් පණවන ලද්දේ ද, එනම් නන්ද ය, වච්ඡ ය, කිස ය, සංකිච්ඡ ය, මක්ඛලී ගෝසාල ය යන මොවුන් ගැන ය.
පූරණේන භන්තේ කස්සපේන ඉමා ඡළාභිජාතියෝ පඤ්ඤත්තාති.

ස්වාමීනී, පූරණකස්සප විසින් විශේෂ උපත් හයක් වශයෙන් මේවා පණවන ලද්දාහු ය.”

කිම්පන ආනන්ද පූරණස්ස කස්සපස්ස සබ්බෝ ලෝකෝ ඒතදබ්භනුජානාති ඉමා ඡළාභිජාතියෝ පඤ්ඤාපේතුන්ති?
“කිම, ආනන්දයෙනි, පූරණකස්සපයාගේ විශේෂ උපත් හය පිළිබඳ ව මේ පැණවීම සියළු ලෝකවාසීහු අනුමත කරන්නාහු ද?”
නෝ හේතං භන්තේ.
“ස්වාමීනී, එය නොවේ ම ය.”
සෙය්‍යථාපි ආනන්ද පුරිසෝ දළිද්දෝ අස්සකෝ අනාළ්හියෝ, තස්ස අකාමකස්ස බිලං ඕලග්ගෙය්‍යුං “ඉදං තේ අම්භෝ පුරිස මංසං ච ඛාදිතබ්බං මූලඤ්ච අනුප්පදාතබ්බන්ති”.

ඒවමේව ඛෝ ආනන්ද පූරණේන කස්සපේන අප්පටිඤ්ඤාය ඒතේසං සමණබ්‍රාහ්මණානං ඉමා ඡළාභිජාතියෝ පඤ්ඤත්තා යථා තං බාලේන අව්‍යත්තේන අඛෙත්තඤ්ඤූනා අකුසලේන.
“ආනන්දයෙනි, එය මෙබඳු දෙයකි. තමා සතු ධනයක් නැති, පොහොසත් නැති, දිළිඳු පුරුෂයෙක් සිටියි. ඔහු අකමැති ව සිටියදී ඔහුගේ අතෙහි මළ ගොනෙකුගේ මස් තබා මෙසේ ත් කියයි. එම්බා පුරුෂය, ඔබ මේ මසු ත් කෑ යුත්තේ ය. මුදල ත් ගෙවිය යුත්තේ ය කියා ය. එසෙයින් ම ආනන්දයෙනි, ශ්‍රමණ බ්‍රාහ්මණයන් විසින් අනුමත නොකරන ලද, මේ විශේෂ උපත් හයක් ය යන කරුණ පූර්ණකස්සප විසින් බාල වූ අව්‍යක්ත වූ ක්ෂේත්‍රය නොදන්නා වූ අදක්ෂ වූ කෙනෙක් කරන සෙයින් පණවන ලද්දේ ය.
අහං ඛෝ පනානන්ද ඡළාභිජාතියෝ පඤ්ඤාපේමි. තං සුණාහි සාධුකං මනසිකරෝහි, භාසිස්සාමීති.
ආනන්දයෙනි, විශේෂ උපත් සයක් මම පණවමි. එය අසව. මැනැවින් මෙනෙහි කරව. පවසන්නෙමි.”
‘ඒවං භන්තේ’ති ඛෝ ආයස්මා ආනන්දෝ භගවතෝ පච්චස්සෝසි. භගවා ඒතදවෝච:
“එසේ ය, ස්වාමීනී” යි ආයුෂ්මත් ආනන්දයන් වහන්සේ භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
කතමාචානන්ද ඡළාභිජාතියෝ:
“ආනන්දයෙනි, අභිජාති සය මොනවා ද?”
ඉධානන්ද ඒකච්චෝ කණ්හාභිජාතියෝ සමානෝ කණ්හං ධම්මං අභිජායති. ඉධ පනානන්ද ඒකච්චෝ කණ්හාභිජාතියෝ සමානෝ සුක්කං ධම්මං අභිජායති. ඉධ පනානන්ද ඒකච්චෝ කණ්හාභිජාතියෝ සමානෝ අකණ්හං අසුක්කං නිබ්බානං අභිජායති. ඉධ පනානන්ද ඒකච්චෝ සුක්කාභිජාතියෝ සමානෝ කණ්හං ධම්මං අභිජායති. ඉධ පනානන්ද ඒකච්චෝ සුක්කාභිජාතියෝ සමානෝ සුක්කං ධම්මං අභිජායති. ඉධ පනානන්ද ඒකච්චෝ සුක්කාභිජාතියෝ සමානෝ අකණ්හං අසුක්කං නිබ්බානං අභිජායති.
ආනන්දයෙනි, මෙහිලා ඇතැමෙක් කළු පැහැ ඇති විශේෂ උපතක් ලැබුවේ කළු පැහැ ඇති දෙයක් උපදවයි. ආනන්දයෙනි, මෙහිලා ඇතැමෙක් කළු පැහැ ඇති විශේෂ උපතක් ලැබුවේ සුදු පැහැ ඇති දෙයක් උපදවයි. ආනන්දයෙනි, මෙහිලා ඇතැමෙක් කළු පැහැ ඇති විශේෂ උපතක් ලැබුවේ කළු පැහැ නොවූත්, සුදු පැහැ නොවූත් නිර්වාණය උපදවයි. ආනන්දයෙනි, මෙහිලා ඇතැමෙක් සුදු පැහැ ඇති විශේෂ උපතක් ලැබුවේ කළු පැහැ ඇති දෙයක් උපදවයි. ආනන්දයෙනි, මෙහිලා ඇතැමෙක් සුදු පැහැ ඇති විශේෂ උපතක් ලැබුවේ සුදු පැහැ ඇති දෙයක් උපදවයි. ආනන්දයෙනි, මෙහිලා ඇතැමෙක් සුදු පැහැ ඇති විශේෂ උපතක් ලැබුවේ සුදු පැහැ නොවූත්, කළු පැහැ නොවූත් නිර්වාණය උපදවයි.
(1) කථං චානන්ද කණ්හාභිජාතියෝ සමානෝ කණ්හං ධම්මං අභිජායති: ඉධ පනාන්ද ඒකච්චෝ නීචේ කුලේ පච්චාජාතෝ හෝති: චණ්ඩාලකුලේ වා නේසාදකුලේ වා වේණකුලේ වා රථකාරකුලේ වා පුක්කුසකුලේ වා, දළිද්දේ අප්පන්නපානභෝජනේ කසිරවුත්තිකේ යත්ථ කසිරේන ඝාසච්ඡාදෝ ලබ්භති. සෝ ච හෝති දුබ්බණ්ණෝ දුද්දසිකෝ ඕකෝටිමකෝ, බව්හාබාධෝ කාණෝ වා කුණී වා ඛඤ්ජෝ වා පක්ඛහතෝ වා, න ලාභී අන්නස්ස පානස්ස වත්ථස්ස යානස්ස මාලාගන්ධවිලේපනස්ස සෙය්‍යාවසථපදීපෙය්‍යස්ස. සෝ කායේන දුච්චරිතං චරති, වාචාය දුච්චරිතං චරති, මනසා දුච්චරිතං චරති. සෝ කායේන දුච්චරිතං චරිත්වා වාචාය දුච්චරිතං චරිත්වා මනසා දුච්චරිතං චරිත්වා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. ඒවං ඛෝ ආනන්ද කණ්හාභිජාතියෝ සමානෝ කණ්හං ධම්මං අභිජායති.
1. ආනන්දයෙනි, ඇතැමෙක් කළු පැහැ ඇති විශේෂ උපතක් ලැබුවේ කළු පැහැ ඇති දෙයක් උපදවන්නේ කෙසේ ද?ආනන්දයෙනි, මෙහිලා ඇතැමෙක් නීච කුලයේ උපන්නේ වෙයි. එනම් සැඩොල් කුලයේ වේවා, වැදි කුලයේ වේවා, කුළුපොතු කුලයේ වේවා, රථකාර කුලයේ වේවා, පුක්කුස කුලයේ හෝ වේවා උපන්නේ වෙයි. දිළිඳු වූයේ අල්ප වූ ආහාරපාන ඇති ව දුක සේ දිවි ගෙවෙන, දුක සේ කුසගිනි නිවා ගන්නා වස්ත්‍ර ලබා ගන්නා කුලයෙහි උපන්නේ වෙයි. එමෙන් ම ඔහු දුර්වර්ණ වූයේ වෙයි. දැකීමට අප්‍රසන්න වූයේ වෙයි. ඉතා මිටි වූයේ වෙයි. බොහෝ රෝගාබාධ ඇත්තේ වෙයි. එකැස් ඇත්තේ වෙයි. වකුටු අත් පා ඇත්තේ වෙයි. කොර වූයේ හෝ වෙයි. පිළු හෝ වෙයි. ආහාර පාන වස්ත්‍ර යාන මල් සුවඳ විලවුන් සයනාසන නිවාස පහන් ආදී ගෘහෝපකරණ නැත්තේ වෙයි. ඒ තැනැත්තා කයින් දුසිරිතෙහි හැසිරෙයි. වචනයෙන් දුසිරිතෙහි හැසිරෙයි. මනසින් දුසිරිතෙහි හැසිරෙයි. කයින් දුසිරිතෙහි හැසිර, වචනයෙන් දුසිරිතෙහි හැසිර, මනසින් දුසිරිතෙහි හැසිර, කය බිඳී මරණින් මතු අපාය දුර්ගති විනිපාත නම් වූ නිරයෙහි උපදියි. ආනන්දයෙනි, මෙසේ කළු පැහැ ඇති විශේෂ උපතක් ලැබුවේ කළු පැහැ ඇති දෙයක් උපදවන්නේ වෙයි.
(2) කථං චානන්ද කණ්හාභිජාතියෝ සමානෝ සුක්කං ධම්මං අභිජායති: ඉධානන්ද ඒකච්චෝ නීචේ කුලේ පච්චාජාතෝ හෝති ....(පෙ).... සෝ ච හෝති දුබ්බණ්ණෝ ....(පෙ).... න ලාභී ....(පෙ).... සෙය්‍යාවසථපදීපෙය්‍යස්ස. සෝ කායේන සුචරිතං චරති, වාචාය සුචරිතං චරති, මනසා සුචරිතං චරති. සෝ කායේන සුචරිතං චරිත්වා වාචාය සුචරිතං චරිත්වා මනසා සුචරිතං චරිත්වා කායස්ස භේදා පරම්මරණා සුගතිං සග්ගං ලෝකං උපපජ්ජති. ඒවං ඛෝ ආනන්ද කණ්හාභිජාතියෝ සමානෝ සුක්කං ධම්මං අභිජායති.
2. ආනන්දයෙනි, ඇතැමෙක් කළු පැහැ ඇති විශේෂ උපතක් ලැබුවේ සුදු පැහැ ඇති දෙයක් උපදවන්නේ කෙසේ ද?ආනන්දයෙනි, මෙහිලා ඇතැමෙක් නීච කුලයේ උපන්නේ වෙයි. ....(පෙ).... එමෙන් ම ඔහු දුර්වර්ණ වූයේ වෙයි. ....(පෙ).... ආහාර පාන වස්ත්‍ර යාන මල් සුවඳ විලවුන් සයනාසන නිවාස පහන් ආදී ගෘහෝපකරණ නැත්තේ වෙයි. ඒ තැනැත්තා කයින් සුසිරිතෙහි හැසිරෙයි. වචනයෙන් සුසිරිතෙහි හැසිරෙයි. මනසින් සුසිරිතෙහි හැසිරෙයි. කයින් සුසිරිතෙහි හැසිර, වචනයෙන් සුසිරිතෙහි හැසිර, මනසින් සුසිරිතෙහි හැසිර, කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදියි. ආනන්දයෙනි, මෙසේ කළු පැහැ ඇති විශේෂ උපතක් ලැබුවේ සුදු පැහැ ඇති දෙයක් උපදවන්නේ වෙයි.
(3) කථං චානන්ද කණ්හාභිජාතියෝ සමානෝ අකණ්හං අසුක්කං නිබ්බානං අභිජායති. ඉධානන්ද ඒකච්චෝ නීචේ කුලේ පච්චාජාතෝ හෝති: චණ්ඩාලකුලේ වා ....(පෙ).... දුබ්බණ්ණෝ දුද්දසිකෝ ඕකෝටිමකෝ ....(පෙ).... සෝ කේසමස්සුං ඕහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජති. සෝ ඒවං පබ්බජිතෝ සමානෝ පඤ්චනීවරණේ පහාය චේතසෝ උපක්කිලේසේ පඤ්ඤාය දුබ්බලීකරණේ, චතුසු සතිපට්ඨානේසු සුප්පතිට්ඨිතචිත්තෝ සත්තබොජ්ඣංගේ යථාභූතං භාවෙත්වා අකණ්හං අසුක්කං නිබ්බානං අභිජායති. ඒවං ඛෝ ආනන්ද කණ්හාභිජාතියෝ සමානෝ අකණ්හං අසුක්කං නිබ්බානං අභිජායති.
3. ආනන්දයෙනි, ඇතැමෙක් කළු පැහැ ඇති විශේෂ උපතක් ලැබුවේ කළු පැහැ නොවූත්, සුදු පැහැ නොවූත් නිර්වාණය උපදවන්නේ කෙසේ ද?ආනන්දයෙනි, මෙහිලා ඇතැමෙක් නීච කුලයේ උපන්නේ වෙයි. එනම් සැඩොල් කුලයේ වේවා, ....(පෙ).... එමෙන් ම ඔහු දුර්වර්ණ වූයේ වෙයි. දැකීමට අප්‍රසන්න වූයේ වෙයි, ඉතා මිටි වූයේ වෙයි, ....(පෙ).... ආහාර පාන වස්ත්‍ර යාන මල් සුවඳ විලවුන් සයනාසන නිවාස පහන් ආදී ගෘහෝපකරණ නැත්තේ වෙයි. ඒ තැනැත්තා කෙස් රැවුල් බහා කහවත් දරා ගිහි ගෙයින් නික්ම බුදු සසුනෙහි පැවිදි වෙයි. හේ මෙසේ පැවිදි වූයේ සිතට උපක්ලේශ වූ ප්‍රඥාව දුර්වල කරන්නා වූ පංච නීවරණයන් ප්‍රහාණය කොට සතර සතිපට්ඨානයන්හි මනාලෙස පිහිටුවා ගත් සිතින් යුතුව සප්ත බොජ්ඣංගයන් ඒ වූ අයුරින් ම දියුණු කොට කළු පැහැ නොවූ ත්, සුදු පැහැ නොවූ ත් නිර්වාණය උපදවයි. ආනන්දයෙනි, මෙසේ කළු පැහැ ඇති විශේෂ උපතක් ලැබුවේ කළු පැහැ නොවූ ත් සුදු පැහැ නොවූ ත් නිර්වාණය උපදවන්නේ වෙයි.
(4) කථං චානන්ද සුක්කාභිජාතියෝ සමානෝ කණ්හං ධම්මං අභිජායති: ඉධානන්ද ඒකච්චෝ උච්චේ කුලේ පච්චාජාතෝ හෝති: ඛත්තියමහාසාරකුලේ වා බ්‍රාහ්මණමහාසාරකුලේ වා ගහපතිමහාසාරකුලේ වා අඩ්ඪේ මහද්ධනේ මහාභෝගේ පහූතජාතරූපරජතේ පහූතචිත්තූපකරණේ පහූතධනධඤ්ඤේ. සෝ ච හෝති අභිරූපෝ දස්සනීයෝ පාසාදිකෝ පරමාය වණ්ණපොක්ඛරතාය සමන්නාගතෝ, ලාභී අන්නස්ස පානස්ස වත්ථස්ස යානස්ස මාලාගන්ධවිලේපනස්ස සෙය්‍යාවසථපදීපෙය්‍යස්ස. සෝ කායේන දුච්චරිතං චරති, වාචාය දුච්චරිතං චරති, මනසා දුච්චරිතං චරති. සෝ කායේන දුච්චරිතං චරිත්වා වාචාය දුච්චරිතං චරිත්වා මනසා දුච්චරිතං චරිත්වා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. ඒවං ඛෝ ආනන්ද සුක්කාභිජාතියෝ සමානෝ කණ්හං ධම්මං අභිජායති.
4. ආනන්දයෙනි, ඇතැමෙක් සුදු පැහැ ඇති විශේෂ උපතක් ලැබුවේ කළු පැහැ ඇති දෙයක් උපදවන්නේ කෙසේ ද?ආනන්දයෙනි, මෙහිලා ඇතැම් පුද්ගලයෙක් උසස් කුලයෙහි උපන්නේ වෙයි. ක්ෂත්‍රිය මහාසාර කුලයෙහි හෝ බ්‍රාහ්මණ මහාසාර කුලයෙහි හෝ ගෘහපති මහාසාර කුලයෙහි හෝ උපන්නේ වෙයි. ආඪ්‍ය වූයේ මහත් ධනය ඇත්තේ මහත් භෝග ඇත්තේ වෙයි. බොහෝ රන් රිදී ඇති, බොහෝ ධන ධාන්‍ය ඇති, බොහෝ වස්තූපකරණ ඇත්තේ වෙයි. හේ අභිරූප සම්පන්න වෙයි. ඉතා ලස්සන වෙයි. දුටුවන් පහදින්නේ වෙයි. උතුම් වර්ණ සෞන්දර්යයෙන් යුක්ත වූයේ වෙයි. ආහාර පාන වස්ත්‍ර යාන වාහන මල් සුවඳ විලවුන් සයනාසන නිවාස පහන් ගෘහෝපකරණ ලබන සුළු වෙයි. ඒ තැනැත්තා කයින් දුසිරිතෙහි හැසිරෙයි. වචනයෙන් දුසිරිතෙහි හැසිරෙයි. මනසින් දුසිරිතෙහි හැසිරෙයි. කයින් දුසිරිතෙහි හැසිර, වචනයෙන් දුසිරිතෙහි හැසිර, මනසින් දුසිරිතෙහි හැසිර, කය බිඳී මරණින් මතු අපාය දුර්ගති විනිපාත නම් වූ නිරයෙහි උපදියි. ආනන්දයෙනි, මෙසේ සුදු පැහැ ඇති විශේෂ උපතක් ලැබුවේ කළු පැහැ ඇති දෙයක් උපදවන්නේ වෙයි.
(5) කථං චානන්ද සුක්කාභිජාතියෝ සමානෝ සුක්කං ධම්මං අභිජායති: ඉධානන්ද ඒකච්චෝ පුග්ගලෝ උච්චේ කුලේ පච්චාජාතෝ හෝති: ඛත්තියමහාසාරකුලේ වා ....(පෙ).... ලාභී ....(පෙ).... සෙය්‍යාවසථපදීපෙය්‍යස්ස. සෝ කායේන සුචරිතං චරති, වාචාය සුචරිතං චරති, මනසා සුචරිතං චරති. සෝ කායේන සුචරිතං චරිත්වා වාචාය සුචරිතං චරිත්වා මනසා සුචරිතං චරිත්වා කායස්ස භේදා පරම්මරණා සුගතිං සග්ගං ලෝකං උපපජ්ජති. ඒවං ඛෝ ආනන්ද සුක්කාභිජාතියෝ සමානෝ සුක්කං ධම්මං අභිජායති.
5. ආනන්දයෙනි, ඇතැමෙක් සුදු පැහැ ඇති විශේෂ උපතක් ලැබුවේ සුදු පැහැ ඇති දෙයක් උපදවන්නේ කෙසේ ද?ආනන්දයෙනි, මෙහිලා ඇතැම් පුද්ගලයෙක් උසස් කුලයෙහි උපන්නේ වෙයි. ක්ෂත්‍රිය මහාසාර කුලයෙහි හෝ ....(පෙ).... ආහාර පාන වස්ත්‍ර යාන වාහන මල් සුවඳ විලවුන් සයනාසන නිවාස පහන් ගෘහෝපකරණ ලබන සුළු වෙයි. ඒ තැනැත්තා කයින් සුසිරිතෙහි හැසිරෙයි. වචනයෙන් සුසිරිතෙහි හැසිරෙයි. මනසින් සුසිරිතෙහි හැසිරෙයි. කයින් සුසිරිතෙහි හැසිර, වචනයෙන් සුසිරිතෙහි හැසිර, මනසින් සුසිරිතෙහි හැසිර, කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදියි. ආනන්දයෙනි, මෙසේ සුදු පැහැ ඇති විශේෂ උපතක් ලැබුවේ සුදු පැහැ ඇති දෙයක් උපදවන්නේ වෙයි.
(6) කථං චානන්ද සුක්කාභිජාතියෝ සමානෝ අකණ්හං අසුක්කං නිබ්බානං අභිජායති: ඉධානන්ද ඒකච්චෝ පුග්ගලෝ උච්චේ කුලේ පච්චාජාතෝ හෝති: ඛත්තියමහාසාරකුලේ වා බ්‍රාහ්මණමහාසාරකුලේ වා ගහපතිමහාසාරකුලේ වා අඩ්ඪේ මහද්ධනේ මහාභෝගේ පහූතජාතරූපරජතේ පහූතචිත්තූපකරණේ පහූතධනධඤ්ඤේ. සෝ ච හෝති අභිරූපෝ දස්සනීයෝ පාසාදිකෝ පරමාය වණ්ණපොක්ඛරතාය සමන්නාගතෝ, ලාභී අන්නස්ස පානස්ස වත්ථස්ස යානස්ස මාලාගන්ධවිලේපනස්ස සෙය්‍යාවසථපදීපෙය්‍යස්ස. සෝ කේසමස්සුං ඕහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජති. සෝ ඒවං පබ්බජිතෝ සමානෝ පඤ්චනීවරණේ පහාය චේතසෝ උපක්කිලේසේ පඤ්ඤාය දුබ්බලීකරණේ, චතුසු සතිපට්ඨානේසු සුප්පතිට්ඨිතචිත්තෝ සත්තබොජ්ඣංගේ යථාභූතං භාවෙත්වා අකණ්හං අසුක්කං නිබ්බානං අභිජායති. ඒවං ඛෝ ආනන්ද සුක්කාභිජාතියෝ සමානෝ අකණ්හං අසුක්කං නිබ්බානං අභිජායති.
6. ආනන්දයෙනි, ඇතැමෙක් සුදු පැහැ ඇති විශේෂ උපතක් ලැබුවේ සුදු පැහැ නොවූත්, කළු පැහැ නොවූත් නිර්වාණය උපදවන්නේ කෙසේ ද?ආනන්දයෙනි, මෙහිලා ඇතැම් පුද්ගලයෙක් උසස් කුලයෙහි උපන්නේ වෙයි. ක්ෂත්‍රිය මහාසාර කුලයෙහි හෝ බ්‍රාහ්මණ මහාසාර කුලයෙහි හෝ ගෘහපති මහාසාර කුලයෙහි හෝ උපන්නේ වෙයි. ආඪ්‍ය වූයේ මහත් ධනය ඇත්තේ මහත් භෝග ඇත්තේ වෙයි. බොහෝ රන් රිදී ඇති, බොහෝ ධන ධාන්‍ය ඇති, බොහෝ වස්තූපකරණ ඇත්තේ වෙයි. හේ අභිරූප සම්පන්න වෙයි. ඉතා ලස්සන වෙයි. දුටුවන් පහදින්නේ වෙයි. උතුම් වර්ණ සෞන්දර්යයෙන් යුක්ත වූයේ වෙයි. ආහාර පාන වස්ත්‍ර යාන වාහන මල් සුවඳ විලවුන් සයනාසන නිවාස පහන් ගෘහෝපකරණ ලබන සුළු වෙයි. ඒ තැනැත්තා කෙස් රැවුල් බහා කහවත් දරා ගිහි ගෙයින් නික්ම බුදු සසුනෙහි පැවිදි වෙයි. හේ මෙසේ පැවිදි වූයේ සිතට උපක්ලේශ වූ ප්‍රඥාව දුර්වල කරන්නා වූ පංච නීවරණයන් ප්‍රහාණය කොට සතර සතිපට්ඨානයන්හි මනාලෙස පිහිටුවා ගත් සිතින් යුතුව සප්ත බොජ්ඣංගයන් ඒ වූ අයුරින් ම දියුණු කොට කළු පැහැ නොවූ ත්, සුදු පැහැ නොවූ ත් නිර්වාණය උපදවයි. ආනන්දයෙනි, මෙසේ සුදු පැහැ ඇති විශේෂ උපතක් ලැබුවේ සුදු පැහැ නොවූ ත් කළු පැහැ නොවූ ත් නිර්වාණය උපදවන්නේ වෙයි.
ඉමා ඛෝ ආනන්ද ඡළාභිජාතියෝති.
ආනන්දයෙනි, මේ වනාහී සය වැදෑරුම් විශේෂ උපත් ය.
සාදු! සාදු!! සාදු!!!
ඡළාභිජාති සූත්‍රය නිමා විය.
