සංයුත්ත නිකාය
සළායතන වග්ගෝ
1.10.1. ඡ ඵස්සායතන සුත්තං
1.10.1. ස්පර්ශ ආයතන හය ගැන වදාළ දෙසුම
ඡයිමේ භික්ඛවේ, ඵස්සායතනා අදන්තා අගුත්තා අරක්ඛිතා අසංවුතා දුක්ඛාධිවාහා හොන්ති. කතමේ ඡ?
පින්වත් මහණෙනි, මේ ස්පර්ශ ආයතන හය දමනය නො කළොත්, අකුසලයෙන් වළකා නො ගත්තොත්, රැක නො ගත්තොත්, අසංවර වුණොත්, බොහෝ දුක් ම යි ඇති කරදෙන්නේ. මේ ආයතන හය කුමක්ද?
චක්ඛුං භික්ඛවේ, ඵස්සායතනං අදන්තං අගුත්තං අරක්ඛිතං අසංවුතං දුක්ඛාධිවාහං හෝති. සෝතං භික්ඛවේ, ඵස්සායතනං ....(පෙ).... ඝානං භික්ඛවේ, ඵස්සායතනං ....(පෙ).... ජිව්හා භික්ඛවේ, ඵස්සායතනං අදන්තං අගුත්තං අරක්ඛිතං අසංවුතං දුක්ඛාධිවාහං හෝති. කායෝ භික්ඛවේ, ඵස්සායතනං ....(පෙ).... මනෝ භික්ඛවේ, ඵස්සායතනං අදන්තං අගුත්තං අරක්ඛිතං අසංවුතං දුක්ඛාධිවාහං හෝති. ඉමේ ඛෝ භික්ඛවේ, ඡ ඵස්සායතනා අදන්තා අගුත්තා අරක්ඛිතා අසංවුතා දුක්ඛාධිවාහා හොන්ති.
පින්වත් මහණෙනි, ඇස නම් වූ ස්පර්ශ ආයතනය දමනය නො කළොත්, අකුසලයෙන් වළකා නො ගත්තොත්, රැක නො ගත්තොත්, අසංවර වුණොත්, බොහෝ දුක් ම යි ඇති කරදෙන්නේ. පින්වත් මහණෙනි, කන නම් වූ ස්පර්ශ ආයතනය ….(පෙ)…. පින්වත් මහණෙනි, නාසය නම් වූ ස්පර්ශ ආයතනය ….(පෙ)…. පින්වත් මහණෙනි, දිව නම් වූ ස්පර්ශ ආයතනය දමනය නො කළොත්, අකුසලයෙන් වළකා නො ගත්තොත්, රැක නො ගත්තොත්, අසංවර වුණොත්, බොහෝ දුක් ම යි ඇති කරදෙන්නේ. පින්වත් මහණෙනි, කය නම් වූ ස්පර්ශ ආයතනය ….(පෙ)…. පින්වත් මහණෙනි, මනස නම් වූ ස්පර්ශ ආයතනය දමනය නො කළොත්, අකුසලයෙන් වළකා නො ගත්තොත්, රැක නො ගත්තොත්, අසංවර වුණොත්, බොහෝ දුක් ම යි ඇති කරදෙන්නේ. පින්වත් මහණෙනි, මේ ස්පර්ශ ආයතන හය දමනය නො කළොත්, අකුසලයෙන් වළකා නො ගත්තොත්, රැක නො ගත්තොත්, අසංවර වුණොත්, බොහෝ දුක් ම යි ඇති කරදෙන්නේ.
ඡයිමේ භික්ඛවේ, ඵස්සායතනා සුදන්තා සුගුත්තා සුරක්ඛිතා සුසංවුතා සුඛාධිවාහා හොන්ති. කතමේ ඡ?
පින්වත් මහණෙනි, මේ ස්පර්ශ ආයතන හය මනාකොට දමනය කළොත්, මනාකොට අකුසලයෙන් වළකා ගත්තොත්, මනාකොට රැක ගත්තොත්, මනාකොට සංවර වුණොත් ඉතාමත් සැපයක් ම යි ඇති කරදෙන්නේ. මේ ආයතන හය කුමක්ද?
චක්ඛුං භික්ඛවේ, ඵස්සායතනං සුදන්තං සුගුත්තං සුරක්ඛිතං සුසංවුතං සුඛාධිවාහං හෝති. සෝතං භික්ඛවේ, ඵස්සායතනං ....(පෙ).... ඝානං භික්ඛවේ, ඵස්සායතනං ....(පෙ).... ජිව්හා භික්ඛවේ, ඵස්සායතනං සුදන්තං සුගුත්තං සුරක්ඛිතං සුසංවුතං සුඛාධිවාහං හෝති. කායෝ භික්ඛවේ, ඵස්සායතනං ....(පෙ).... මනෝ භික්ඛවේ, ඵස්සායතනං සුදන්තං සුගුත්තං සුරක්ඛිතං සුසංවුතං සුඛාධිවාහං හෝති. ඉමේ ඛෝ භික්ඛවේ, ඡ ඵස්සායතනා සුදන්තා සුගුත්තා සුරක්ඛිතා සුසංවුතා සුඛාධිවාහා හොන්තීති.
පින්වත් මහණෙනි, ඇස නම් වූ ස්පර්ශ ආයතනය මනාකොට දමනය කළොත්, මනාකොට අකුසලයෙන් වළකා ගත්තොත්, මනාකොට රැක ගත්තොත්, මනාකොට සංවර වුණොත්, ඉතාමත් සැපයක් ම යි ඇති කරදෙන්නේ. පින්වත් මහණෙනි, කන නම් වූ ස්පර්ශ ආයතනය ….(පෙ)…. පින්වත් මහණෙනි, නාසය නම් වූ ස්පර්ශ ආයතනය ….(පෙ)…. පින්වත් මහණෙනි, දිව නම් වූ ස්පර්ශ ආයතනය මනාකොට දමනය කළොත්, මනාකොට අකුසලයෙන් වළකා ගත්තොත්, මනාකොට රැක ගත්තොත්, මනාකොට සංවර වුණොත්, ඉතාමත් සැපයක් ම යි ඇති කරදෙන්නේ. පින්වත් මහණෙනි, කය නම් වූ ස්පර්ශ ආයතනය ….(පෙ)…. පින්වත් මහණෙනි, මනස නම් වූ ස්පර්ශ ආයතනය මනාකොට දමනය කළොත්, මනාකොට අකුසලයෙන් වළකා ගත්තොත්, මනාකොට රැක ගත්තොත්, මනාකොට සංවර වුණොත්, ඉතාමත් සැපයක් ම යි ඇති කරදෙන්නේ. පින්වත් මහණෙනි, මේ ස්පර්ශ ආයතන හය දමනය කළොත්, අකුසලයෙන් වළකා ගත්තොත්, රැක ගත්තොත්, සංවර වුණොත් ඉතාමත් සැපයක් ම යි ඇති කරදෙන්නේ.
ඉදමවෝච භගවා. ඉදං වත්වා සුගතෝ අථාපරං ඒතදවෝච සත්ථා:
භාග්‍යවතුන් වහන්සේ මෙය වදාළා, මෙය වදාළ සුගත වූ ශාස්තෘන් වහන්සේ යළි මෙයත් වදාළා.
(ගාථාවන් ය)
ඡළේව ඵස්සායතනානි භික්ඛවෝ
අසංවුතෝ යත්ථ දුක්ඛං නිගච්ඡති,
තේසඤ්ච යේ සංවරණං අවේදිසුං
සද්ධාදුතියා විහරන්තානවස්සුතා
1. පින්වත් මහණෙනි, ස්පර්ශ ආයතන හයක් තියෙනවා. යම්බඳු ඒ ආයතන හය තුළ අසංවර වුණොත් දුකටයි වැටෙන්නේ. යම් කෙනෙක් ඒ ආයතන හයේ සංවරභාවයක් අත් දකිනවා නම්, ශ්‍රද්ධාව දෙවැන්නා කොට වාසය කරන ඔවුන්ගේ සිත් කෙලෙස්වලින් තෙත් වෙන්නේ නෑ.
දිස්වාන රූපානි මනෝරමානි
අථෝපි දිස්වා අමනෝරමානි
මනෝරමේ රාගපථං විනෝදයේ
න චප්පියං මේති මනං පදෝසයේ
2. මනෝරම්‍ය වූ රූප දැක්කට පස්සේ, ඒ වගේම මනෝරම්‍ය නොවූ රූප දැක්කට පස්සෙත් ඒ සිත්කලු වූ රූප ගැන ඇතිවන සරාගී කල්පනා දුරු කරන්ට ඕනේ. අනිත් රූප මට අප්‍රියයි කියලා හිත දූෂ්‍ය කරගන්නෙත් නෑ.
සද්දඤ්ච සුත්වා දුභයං පියාප්පියං
පියම්හි සද්දේ න සමුච්ඡිතෝ සියා
අථොප්පියේ දෝසගතං විනෝදයේ
න චප්පියං මේති මනං පදෝසයේ
3. ප්‍රිය වූත්, අප්‍රිය වූත්, දෙවැදෑරුම් ශබ්ද ඇසුවාට පස්සේ, ප්‍රිය වූ ශබ්දයට මුළා වෙන්නේ නෑ. ඒ වගේම අප්‍රිය වූ ශබ්දය ගැන ඇති ද්වේෂය දුරු කරන්ට ඕනේ. ඒක මට අප්‍රියයි කියලා හිත දූෂ්‍ය කරගන්නෙත් නෑ.
ගන්ධඤ්ච ඝාත්වා සුරභිං මනෝරමං
අථෝපි ඝාත්වා අසුචිං අකන්තියං
අකන්තියස්මිං පටිඝං විනෝදයේ
ඡන්දානුනීතෝ නච කන්තියේ සියා
4. මනෝරම්‍ය වූ, මධුර වූ, සුවඳ අඝ්‍රාණය කරලා, ඒ වගේම අප්‍රිය වූ දුර්ගන්ධය ආඝ්‍රාණය කරලා, ඒ අප්‍රිය වූ දුගඳ ගැන ඇති ගැටීම දුරු කරන්ට ඕනේ. ඒ වගේම මිහිරි සුවඳට ඇදී යන ලෙස ආශාව ඇති කරගන්නෙත් නෑ.
රසඤ්ච භොත්වා සාදිතඤ්ච සාදුං
අථෝපි භොත්වාන අසාදුමේකදා
සාදුං රසං නාජ්ඣෝසාය භුඤ්ජේ
විරෝධමාසාදුසු නෝපදංසයේ
5. රස වින්ඳ යුතු මිහිරි රසවත් දෙය අනුභව කරලා, ඒ වගේම ඇතැම් අමිහිරි දේවලුත් අනුභව කරලා, මිහිරි රසයෙහි බැසගෙන වළඳන්නේ නෑ. අමිහිරි රසයට විරුද්ධත්වයක් දක්වන්නෙත් නෑ.
ඵස්සේන ඵුට්ඨෝ න සුඛේන මජ්ජේ
දුක්ඛේන ඵුට්ඨෝපි න සම්පවේධේ
ඵස්සද්වයං සුඛදුක්ඛේ උපෙක්ඛේ
අනානුරුද්ධෝ අවිරුද්ධකේනචි
6. ස්පර්ශ සුඛයෙන් පහස ලැබුණු විට එයට මත් වෙන්නේ නෑ. ඒ වගේම දුක් සහිත පහසක් ලද විට එයට කම්පා වෙන්නෙත් නෑ. සැප දුක කියන දෙවැදෑරුම් පහස ගැන උපේක්ෂාවෙන් ඉන්නවා. කිසිවෙකු සමඟ දුකට විරුද්ධ වෙන්නෙත් නෑ. සැපයට ඇලෙන්නෙත් නෑ.
පපඤ්චසඤ්ඤා ඉතරීතරා නරා
පපඤ්චයන්තා උපයන්ති සඤ්ඤිනෝ
මනෝමයං ගේහසිතඤ්ච සබ්බං
පනුජ්ජ නෙක්ඛම්මසිතං ඉරීයති
7. ඇස් කන් ආදී ආයතනවලින් හඳුනාගන්නා දේවල්වලට කෙලෙස්වලින් බැඳී කල්පනා කර කර සිටීම නිසා මිනිසුන් ඉන්නේ පටු චින්තනය තුළයි. ඔවුන් කෙලෙස්වලින් බැඳී කල්පනා කර කර සිටිමින් ම සංසාරෙට වැටෙනවා. සිතේ හටගන්නා පංච කාම ගුණයන්ට බැඳුනු සෑම විතර්කයක් ම දුරු කරන්න ඕනේ. නෙක්ඛම්මය ඇසුරු කොට ම යි සිත පවත්වන්න ඕනේ.
ඒවං මනෝ ඡස්සු යදා සුභාවිතෝ
ඵුට්ඨස්ස චිත්තං න විකම්පතේ ක්‍වචි
තේ රාගදෝසේ8 අභිභුය්‍ය භික්ඛවෝ
භවාථ9 ජාතිමරණස්ස පාරගාති
8. ඔය විදිහට යම් දවසක සය වැදෑරුම් බාහිර අරමුණුවලදී සිත හොඳින් වැඩුවොත්, සැප දුක් පහසින් ඔහුගේ සිත කිසිසේත් කම්පා වෙන්නේ නෑ. පින්වත් මහණෙනි, ඔබ ඒ රාග, ද්වේෂ මැඬලමින් ඉපදෙන මැරෙන සංසාරෙන් එතෙර වෙලා නිවන කරා යන්න.
සාදු! සාදු!! සාදු!!!
ඡ ඵස්සායතන සූත්‍රය නිමා විය.
