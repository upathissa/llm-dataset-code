අංගුත්තර නිකාය
දසක නිපාතෝ
10.5.1.3. මාතුගාම සුත්තං
10.5.1.3. ස්ත්‍රිය ගැන වදාළ දෙසුම
දසහි භික්ඛවේ ධම්මේහි සමන්නාගතෝ මාතුගාමෝ යථාභතං නික්ඛිත්තෝ ඒවං නිරයේ. කතමේහි දසහි:
“මහණෙනි, කරුණු දහයකින් සමන්විත ස්ත්‍රිය ඔසොවාගෙන පැමිණි බරක් බිම තබන්නේ යම් සේ ද, එසෙයින් ම නිරයෙහි උපදින්නීය. ඒ කවර කරුණු දහයකින් ද යත්;
පාණාතිපාතී හෝති අදින්නාදායී හෝති, කාමේසු මිච්ඡාචාරී හෝති, මුසාවාදී හෝති, පිසුනා වාචෝ හෝති, ඵරුසා වාචෝ හෝති, සම්ඵප්පලාපී හෝති, අභිජ්ඣාලූ හෝති, ව්‍යාපන්න චිත්තෝ හෝති, මිච්ඡා දිට්ඨිකෝ හෝති.
ප්‍රාණඝාතය කරන්නී වෙයි, සොරකම් කරන්නී වෙයි, වැරදි කාම සේවනය කරන්නී වෙයි, බොරු කියන්නී වෙයි, කේලාම් කියන්නී වෙයි, දරුණු වචන කියන්නී වෙයි, නිසරු දේ කියන්නී වෙයි, අන් සතු දේට ආසා කරන්නී වෙයි, ද්වේෂ කරන්නී වෙයි, වැරදි දෘෂ්ටියෙන් යුක්ත වන්නී වෙයි.
ඉමේහි ඛෝ භික්ඛවේ දසහි ධම්මේහි සමන්නාගතෝ මාතුගාමෝ යථාභතං නික්ඛිත්තේ ඒවං නිරයේ.
මහණෙනි, මෙම කරුණු දහයෙන් සමන්විත ස්ත්‍රිය ඔසොවාගෙන පැමිණි බරක් බිම තබන්නේ යම් සේ ද, එසෙයින් ම නිරයෙහි උපදින්නීය.
දසහි භික්ඛවේ ධම්මේහි සමන්නාගතෝ මාතුගාමෝ යථාභතං නික්ඛිත්තෝ ඒවං සග්ගේ. කතමේහි දසහි:
මහණෙනි, කරුණු දහයකින් සමන්විත ස්ත්‍රිය ඔසොවාගෙන පැමිණි බරක් බිම තබන්නේ යම් සේ ද, එසෙයින් ම සුගතියෙහි උපදින්නීය. ඒ කවර කරුණු දහයකින් ද යත්;
පාණාතිපාතා පටිවිරතෝ හෝති, අදින්නාදානා පටිවිරතෝ හෝති, කාමේසු මිච්ඡාචාරා පටිවිරතෝ හෝති, මුසාවාදා පටිවිරතෝ හෝති, පිසුනාය වාචාය පටිවිරතෝ හෝති, ඵරුසාය වාචාය පටිවිරතෝ හෝති, සම්ඵප්පලාපා පටිවිරතෝ හෝති, අනභිජ්ඣාලූ හෝති, අබ්‍යාපන්නචිත්තෝ හෝති, සම්මාදිට්ඨිකෝ හෝති.
ප්‍රාණඝාතයෙන් වැළකුණා වෙයි, සොරකමෙන් වැළකුණා වෙයි, වැරදි කාම සේවනයෙන් වැළකුණා වෙයි, බොරු කීමෙන් වැළකුණා වෙයි, කේලාම් කීමෙන් වැළකුණා වෙයි, දරුණු වචන කීමෙන් වැළකුණා වෙයි, නිසරු දේ කීමෙන් වැළකුණා වෙයි, අන් සතු දේට ආසා නොකරන්නී වෙයි, අද්වේෂය ඇත්තී වෙයි, නිවැරදි දෘෂ්ටියෙන් යුක්ත වූවා වෙයි.
ඉමේහි ඛෝ භික්ඛවේ දසහි ධම්මේහි සමන්නාගතෝ මාතුගාමෝ යථාභතං නික්ඛිත්තෝ ඒවං සග්ගේති.
මහණෙනි, මෙම කරුණු දහයෙන් සමන්විත ස්ත්‍රිය ඔසොවාගෙන පැමිණි බරක් බිම තබන්නේ යම් සේ ද, එසෙයින් ම සුගතියෙහි උපදින්නීය.
සාදු! සාදු!! සාදු!!!
මාතුගාම සූත්‍රය නිමා විය.
