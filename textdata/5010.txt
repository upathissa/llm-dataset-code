සංයුත්ත නිකාය
සළායතන වග්ගෝ
1.17.60. බාහිරායතන අනත්ත සුත්තං
1.17.60. බාහිර ආයතනවල අනාත්ම බව ගැන වදාළ දෙසුම
රූපා භික්ඛවේ අනත්තා. සද්දා ....(පෙ).... ගන්ධා ....(පෙ).... රසා ....(පෙ).... ඵොට්ඨබ්බා ....(පෙ).... ධම්මා අනත්තා. ඒවං පස්සං භික්ඛවේ සුතවා අරියසාවකෝ රූපේසුපි නිබ්බින්දති ....(පෙ).... නාපරං ඉත්ථත්තායාති පජානාතීති.
පින්වත් මහණෙනි, රූප අනාත්මයි. ශබ්ද ….(පෙ)…. ගන්ධ ….(පෙ)…. රස ….(පෙ)…. පහස ….(පෙ)…. මනසට අරමුණු වන දේ අනාත්මයි. පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට රූප ගැනත් සත්‍ය ස්වභාවය අවබෝධ වීම තුළින් ම කලකිරෙනවා ….(පෙ)…. නිවන පිණිස කළ යුතු වෙන දෙයක් නැත්තේම’ යැයි අවබෝධයෙන් ම දැනගන්නවා.
සාදු! සාදු!! සාදු!!!
සට්ඨිපෙය්‍යාලෝ සමත්තෝ.
සට්ඨි පෙය්‍යාලය සමාප්තයි.
තත්‍රැද්දානං:
එහි පිළිවෙළ උද්දානය යි.
ඡන්දේනට්ඨාරස හොන්ති අතීතේන ච ද්වේ නව
යදනිච්චාට්ඨාරස වුත්තා තයෝ අජ්ඣත්තබාහිරා
පෙය්‍යාලෝ සට්ඨිකෝ වුත්තෝ බුද්ධේනාදිච්චබන්ධුනාති
ඡන්ද නමින් සූත්‍ර දහ අටකි, අතීත නමින් ද නවය බැගින් සූත්‍ර දෙකකි, යදනිච්ච නමින් සූත්‍ර දහ අටකි, අජ්ඣත්ත බාහිර තුන බැගින් දෙකකි. මෙසේ පෙය්‍යාල වශයෙන් සැටක් වන පරිදි තිබෙන්නේ ආදිච්චබන්ධු වූ බුදුරජාණන් වහන්සේ වදාළ සූත්‍ර දේශනාවන්ය.
