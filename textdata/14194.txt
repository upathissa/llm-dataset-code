ඛුද්දක නිකාය
ථේර ගාථා
2.4.9. උසභත්ථේරගාථා
2.4.9. උසභ තෙරුන්ගේ ගාථා
197.අම්බපල්ලව සංකාසං අංසේ කත්වාන චීවරං
නිසින්නෝ හත්ථි ගීවාය ගාමං පිණ්ඩාය පාවිසිං
197. මං දැක්කෙ අමුතුම හීනයක්. මං කරේ දාගෙන හිටියෙ අඹ දළු පාට සිවුරක්. ඇතෙකු පිටේ වාඩිවෙලයි ගමට පිණ්ඩපාතෙ ගියේ.

198.හත්ථික්ඛන්ධතෝ ඕරුය්හ සංවේගං අලභිං තදා
සෝහං දිත්තෝ තදා සන්තෝ පත්තෝ මේ ආසවක්ඛයෝ’ති
198. මහා ජනකාය ඉදිරියේ ලැජ්ජාවට පත්වෙලා ඇතාගේ පිටෙන් බිමට බහින කොටම මට ඇහැරුණා. ඒ වෙලාවෙ මට මං ගැන ම විශාල කලකිරීමක් ඇති වුණා. මං එතකොට අහංකාරකමින් මත් වෙලා හිටියේ. එහෙත් දැන් මා ආසවක්ඛය ඤාණය නම් වූ අරහත්වයට පත් වූ කෙනෙක්.
ඉත්ථං සුදං ආයස්මා උසභෝ ථේරෝ ගාථායෝ අභාසිත්ථා‘ති.
මෙය වනාහී ආයුෂ්මත් උසභ නම් රහත් මුනිඳුන් වදාළ ගාථාවන්ය.
