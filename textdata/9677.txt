අංගුත්තර නිකාය
පඤ්චක නිපාතෝ
24. (4) ආවාසිකවග්ගෝ
24. (4) ආවාසික වර්ගය
5. 5. 4. 1. (අභාවනීය සුත්තං)
5.5.4.1. අභාවනීය සූත්‍රය
බුහුමන් නොලැබීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු අභාවනීයෝ හෝති. කතමේහි පඤ්චහි:
මහණෙනි, පස් කරුණකින් සමන්විත වූ ආවාසික භික්ෂුව බුහුමන් නොලබන්නේ වෙයි. ඒ කවර පසක් ද යත්;
න ආකප්පසම්පන්නෝ හෝති න වත්තසම්පන්නෝ, න බහුස්සුතෝ හෝති න සුතධරෝ, න පටිසල්ලේඛිතා හෝති න පටිසල්ලාණාරාමෝ, න කල්‍යාණවාචෝ හෝති න කල්‍යාණවාක්කරණෝ, දුප්පඤ්ඤෝ හෝති ජළෝ ඒලමූගෝ.
මනා ගති පැවතුම් නැත්තේ, වත් පිළිවෙත් නොකරන්නේ වෙයි. බහුශ්‍රැත නොවූයේ, ශ්‍රැතධර නොවෙයි. කෙලෙස් අත්නොහරිනුයේ, භාවනාවෙහි නොඇලෙන්නේ වෙයි. කල්‍යාණ වචන නැත්තේ, කල්‍යාණ කතාබහ නැත්තේ වෙයි. දුෂ්ප්‍රාඥ වූයේ, ජඩ වූයේ කෙළතොළු වූයේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු අභාවනීයෝ හෝති.
මහණෙනි, මේ පස් කරුණෙන් සමන්විත වූ ආවාසික භික්ෂුව බුහුමන් නොලබන්නේ වෙයි.
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු භාවනීයෝ හෝති. කතමේහි පඤ්චහි:
මහණෙනි, පස් කරුණකින් සමන්විත වූ ආවාසික භික්ෂුව බුහුමන් ලබන්නේ වෙයි. ඒ කවර පසක් ද යත්;
ආකප්ප සම්පන්නෝ හෝති වත්තසම්පන්නෝ, බහුස්සුතෝ හෝති සුතධරෝ, පටිසල්ලේඛිතා හෝති පටිසල්ලාණාරාමෝ, කල්‍යාණවාචෝ හෝති කල්‍යාණවාක්කරණෝ, පඤ්ඤවා හෝති අජළෝ අනේළමූගෝ.
මනා ගති පැවතුම් ඇත්තේ, වත් පිළිවෙත් කරන්නේ වෙයි. බහුශ්‍රැත වූයේ, ශ්‍රැතධර වෙයි. කෙලෙස් අත්හරිනුයේ, භාවනාවෙහි ඇලෙන්නේ වෙයි. කල්‍යාණ වචන ඇත්තේ, කල්‍යාණ කතාබහ ඇත්තේ වෙයි. ප්‍රඥාවන්ත වූයේ, ජඩ නොවූයේ කෙළතොළු නොවූයේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු භාවනීයෝ හෝතීති.
මහණෙනි, මේ පස් කරුණෙන් සමන්විත වූ ආවාසික භික්ෂුව බුහුමන් ලබන්නේ වෙයි.
සාදු! සාදු!! සාදු!!!
අභාවනීය සූත්‍රය නිමා විය.

5. 5. 4. 2. (පියසුත්තං)
5.5.4.2. පිය සූත්‍රය
ප්‍රිය වූ භික්ෂුව ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු සබ්‍රහ්මචාරීනං පියෝ ච හෝති මනාපෝ ච ගරු ච භාවනීයෝ ච. කතමේහි පඤ්චහි:
මහණෙනි, පස් කරුණකින් සමන්විත වූ ආවාසික භික්ෂුව සබ්‍රහ්මචාරීන් වහන්සේලාට ප්‍රිය වූයේ ද, මනාප වූයේ ද, ගරු වූයේ ද, බුහුමනට නිසි වූයේ ද වෙයි. ඒ කවර පස් කරුණකින් ද යත්;
සීලවා හෝති, පාතිමොක්ඛසංවරසංවුතෝ විහරති, ආචාරගෝචරසම්පන්නෝ අණුමත්තේසු වජ්ජේසු භයදස්සාවී සමාදාය සික්ඛති සික්ඛාපදේසු. බහුස්සුතෝ හෝති සුතධරෝ සුතසන්නිචයෝ යේ තේ ධම්මා ආදිකල්‍යාණා මජ්ඣේ කල්‍යාණා පරියෝසානකල්‍යාණා සාත්ථා සව්‍යඤ්ජනා කේවලපරිපුණ්ණං පරිසුද්ධං බ්‍රහ්මචරියං අභිවදන්ති, තථාරූපාස්ස ධම්මා බහුස්සුතා හොන්ති, ධතා වචසා පරිචිතා මනසානුපෙක්ඛිතා දිට්ඨියා සුප්පටිවිද්ධා. කල්‍යාණවාචෝ හෝති කල්‍යාණවාක්කරණෝ පෝරියා වාචාය සමන්නාගතෝ විස්සට්ඨාය අනේලගලාය අත්ථස්ස විඤ්ඤාපනියා. චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී. ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති.
මහණෙනි, මෙහිලා භික්ෂුව සිල්වත් වෙයි. ප්‍රාතිමෝක්ෂ සංවරයෙන් සංවර වූයේ වෙයි. යහපත් ඇවතුම් පැවතුම් ඇති ව වසන්නේ වෙයි. අණුමාත්‍ර වූ වරදෙහි ත් බිය දකින සුළු ව සමාදන් වූ ශික්ෂාපදයන්හි හික්මෙන්නේ වෙයි.
ධර්මය බොහෝ සෙයින් අසන ලද්දේ වෙයි. ඒ ඇසූ දහම් ධරන්නේ වෙයි. ඒ ඇසූ දහම් සිත්හිලා රැස් කරගන්නේ වෙයි. යම් ඒ ධර්මයෝ කල්‍යාණ වූ පටන් ගැනීමකින් යුක්ත වෙත් ද, කල්‍යාණ වූ මැදකින් යුක්ත වෙත් ද, කල්‍යාණ වූ අවසානයකින් යුක්ත වෙත් ද, අර්ථ සහිත වෙත් ද, පැහැදිලි වචනයෙන් යුක්ත වෙත් ද, හැම ලෙසින් ම පිරිපුන් පිරිසිදු නිවන් මග පවසත් ද, එබඳු වූ ධර්මයෝ ඔහු විසින් බොහෝ කොට අසන ලද්දාහු ය. ධාරණය කරගන්නා ලද්දාහු ය. වචනයෙන් පිරිවහන ලද්දාහු ය. මනසින් විමසන ලද්දාහු ය. නුවණින් අවබෝධ කරන ලද්දාහු ය.
කල්‍යාණ වචන ඇත්තේ වෙයි. කල්‍යාණ ව්‍යවහාර ඇත්තේ වෙයි. වැදගත් වචනයෙන් යුතු වූයේ වෙයි. නොවිසුරුණු වචන ඇත්තේ වෙයි. පිරිපුන් වචන ඇත්තේ වෙයි. අරුත් මතුකරන වචන ඇත්තේ වෙයි.
ගැඹුරු චිත්ත දියුණුවෙන් යුතු, මෙලොව දී ලබන සැප විහරණය ඇති සතරක් වූ ධ්‍යානයන් කැමති සේ ලබන්නේ, නිදුකින් ලබන්නේ, බොහෝ සෙයින් ලබන්නේ වෙයි.
ආශ්‍රවයන් ක්ෂය වීමෙන් අනාශ්‍රව වූ චේතෝ විමුක්තිය ත්, ප්‍රඥා විමුක්තිය ත් මේ ජීවිතයේ දී ම තම විශිෂ්ට ඥානයෙන් අවබෝධ කොට එයට පැමිණ වාසය කරන්නේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු සබ්‍රහ්මචාරීනං පියෝ ච හෝති මනාපෝ ච ගරු ච භාවනීයෝ චාති.
මහණෙනි, මේ පස් කරුණෙන් සමන්විත වූ ආවාසික භික්ෂුව සබ්‍රහ්මචාරීන් වහන්සේලාට ප්‍රිය වූයේ ද, මනාප වූයේ ද, ගරු වූයේ ද, බුහුමනට නිසි වූයේ ද වෙයි.
සාදු! සාදු!! සාදු!!!
පිය සූත්‍රය නිමා විය.

5. 5. 4. 3. (සෝභනසුත්තං)
5.5.4.3. සෝභන සූත්‍රය
හොබනා භික්ෂුව ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු ආවාසං සෝභේති. කතමේහි පඤ්චහි:
සීලවා හෝති ....(පෙ).... සමාදාය සික්ඛති සික්ඛාපදේසු. බහුස්සුතෝ හෝති ....(පෙ).... දිට්ඨියා සුප්පටිවිද්ධා. කල්‍යාණවාචෝ හෝති කල්‍යාණවාක්කරණෝ පෝරියා වාචාය සමන්නාගතෝ විස්සට්ඨාය අනේලගලාය අත්ථස්ස විඤ්ඤාපනියා. පටිබලෝ හෝති උපසංකමන්තේ ධම්මියා කථාය සන්දස්සේතුං සමාදපේතුං සමුත්තේජේතුං සම්පහංසේතුං. චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී අකසිරලාභී.
මහණෙනි, පස් කරුණකින් සමන්විත වූ ආවාසික භික්ෂුව ආවාසය ශෝභමාන කරන්නේ වෙයි. ඒ කවර පස් කරුණකින් ද යත්;
සිල්වත් වෙයි. ….(පෙ)…. සමාදන් වූ ශික්ෂාපදයන්හි හික්මෙන්නේ වෙයි.
ධර්මය බොහෝ සෙයින් අසන ලද්දේ වෙයි. ….(පෙ)…. නුවණින් අවබෝධ කරන ලද්දාහු ය.
කල්‍යාණ වචන ඇත්තේ වෙයි. කල්‍යාණ ව්‍යවහාර ඇත්තේ වෙයි. වැදගත් වචනයෙන් යුතු වූයේ වෙයි. නොවිසුරුණු වචන ඇත්තේ වෙයි. පිරිපුන් වචන ඇත්තේ වෙයි. අරුත් මතුකරන වචන ඇත්තේ වෙයි.
තමා වෙත පැමිණෙන්නවුන්ට දැහැමි කථාවෙන් කරුණු පවසන්නට, සමාදන් කරවන්නට, උත්සාහවත් කරවන්නට, සතුටු කරවන්නට ප්‍රතිබල වෙයි.
ගැඹුරු චිත්ත දියුණුවෙන් යුතු, මෙලොව දී ලබන සැප විහරණයෙන් යුතු සතරක් වූ ධ්‍යානයන් කැමති සේ ලබන්නේ, නිදුකින් ලබන්නේ, බොහෝ සෙයින් ලබන්නේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ ආවාසිකෝ භික්ඛු ආවාසං සෝභේතීති.
මහණෙනි, මේ පස් කරුණෙන් සමන්විත වූ ආවාසික භික්ෂුව ආවාසය ශෝභමාන කරන්නේ වෙයි.
සාදු! සාදු!! සාදු!!!
සෝභන සූත්‍රය නිමා විය.

5. 5. 4. 4. (බහූපකාරසුත්තං)
5.5.4.4. බහූපකාර සූත්‍රය
බොහෝ උපකාර ඇති භික්ෂුව ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු ආවාසස්ස බහූපකාරෝ හෝති. කතමේහි පඤ්චහි:
මහණෙනි, පස් කරුණකින් සමන්විත වූ ආවාසික භික්ෂුව ආවාසයට බොහෝ උපකාර ඇත්තේ වෙයි. ඒ කවර පස් කරුණකින් ද යත්;
සීලවා හෝති ....(පෙ).... සික්ඛති සික්ඛාපදේසු. බහුස්සුතෝ හෝති ....(පෙ).... දිට්ඨියා සුප්පටිවිද්ධා. ඛණ්ඩඵුල්ලං පටිසංඛරෝති. මහා ඛෝ පන භික්ඛුසංඝෝ අභික්කන්තෝ, නානාවේරජ්ජකා භික්ඛූ, ගිහීනං උපසංකමිත්වා ආරෝචේති : “මහා ඛෝ ආවුසෝ, භික්ඛුසංඝෝ අභික්කන්තෝ, නානාවේරජ්ජකා භික්ඛු, කරෝථ පුඤ්ඤානි, සමයෝ පුඤ්ඤානි කාතුන්ති”. චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී අකසිරලාභී.
සිල්වත් වෙයි. ….(පෙ)…. සමාදන් වූ ශික්ෂාපදයන්හි හික්මෙන්නේ වෙයි.
ධර්මය බොහෝ සෙයින් අසන ලද්දේ වෙයි. ….(පෙ)…. නුවණින් අවබෝධ කරන ලද්දාහු ය.
කැඩුම් බිඳුම් පිළිසකර කරවයි.
මහා භික්ෂු සංඝයා පැමිණි කල්හී, නා නා රාජ්‍යයන්ට අයත් භික්ෂූන් පැමිණි කල්හී ගිහියන් වෙත එළඹ දැනුම් දෙයි. ‘ආයුෂ්මත්නි, මහා භික්ෂු සංඝයා පැමිණියාහු ය. නා නා රාජ්‍යයන්ට අයත් භික්ෂූහු සිටිති. පින් කරව්. දැන් පින් කරන්නට කාලය යි’ කියති.
ගැඹුරු චිත්ත දියුණුවෙන් යුතු, මෙලොව දී ලබන සැප විහරණය ඇති සතරක් වූ ධ්‍යානයන් කැමති සේ ලබන්නේ, නිදුකින් ලබන්නේ, බොහෝ සෙයින් ලබන්නේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ ආවාසිකෝ භික්ඛු ආවාසස්ස බහූපකාරෝ හෝතී’ති.
මහණෙනි, මේ පස් කරුණෙන් සමන්විත වූ ආවාසික භික්ෂුව ආවාසයට බොහෝ උපකාර ඇත්තේ වෙයි.
සාදු! සාදු!! සාදු!!!
බහූපකාර සූත්‍රය නිමා විය.

5. 5. 4. 5. (අනුකම්පකසුත්තං)
5.5.4.5. අනුකම්පක සූත්‍රය
අනුකම්පා ඇති භික්ෂුව ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ ආවාසිකෝ භික්ඛු ගිහීනං අනුකම්පති. කතමේහි පඤ්චහි:
අධිසීලේ සමාදපේති, ධම්මදස්සනේ නිවේසේති, ගිලානකේ උපසංකමිත්වා සතිං උප්පාදේති : ‘අරහග්ගතං ආයස්මන්තෝ සතිං උපට්ඨාපේථා’ති. මහා ඛෝ පන භික්ඛුසංඝෝ අභික්කන්තෝ නානාවේරජ්ජකා භික්ඛූ, ගිහීනං උපසංකමිත්වා ආරෝචේති : “මහා ඛෝ ආවුසෝ, භික්ඛුසංඝෝ අභික්කන්තෝ, නානාවේරජ්ජකා භික්ඛූ, කරෝථ පුඤ්ඤානි, සමයෝ පුඤ්ඤානි කාතුන්ති.” යං ඛෝ පනස්ස භෝජනං දෙන්ති ලූඛං වා පණීතං වා තං අත්තනා පරිභුඤ්ජති, සද්ධාදෙය්‍යං න විනිපාතේති.
මහණෙනි, පස් කරුණකින් සමන්විත වූ ආවාසික භික්ෂුව ගිහියන්ට අනුකම්පා කරයි. ඒ කවර පස් කරුණකින් ද යත්;
අධිසීලයෙහි සමාදන් කරවයි.
චතුරාර්ය සත්‍යය ධර්මාවබෝධයෙහි යොදවයි.
අසනීප වූවන් වෙත ගොස් සිහිය උපදවයි. ‘ඇවැත්නි, හැම සත්කාරයට සුදුසු වූ තුනුරුවන් කෙරෙහි සිහිය පිහිටුවා ගනු මැනැවැ’යි.
මහා භික්ෂු සංඝයා පැමිණි කල්හී, නා නා රාජ්‍යයන්ට අයත් භික්ෂූන් පැමිණි කල්හී ගිහියන් වෙත එළඹ දැනුම් දෙයි. ‘ආයුෂ්මත්නි, මහා භික්ෂු සංඝයා පැමිණියාහු ය. නා නා රාජ්‍යයන්ට අයත් භික්ෂූහු සිටිති. පින් කරව්. දැන් පින් කරන්නට කාලය යි’ කියති.
ඒ භික්ෂුවට රළු වේවා ප්‍රණීත වේවා යම් ම භෝජනයක් දෙයි ද, එය තෙමේ වළඳයි. ශ්‍රද්ධාවෙන් පූජා කළ දේ විනාශ නොකරයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ ආවාසිකෝ භික්ඛු ගිහීනං අනුකම්පතීති.
මහණෙනි, මේ පස් කරුණෙන් සමන්විත වූ ආවාසික භික්ෂුව ගිහියන්ට අනුකම්පා කරයි.
සාදු! සාදු!! සාදු!!!
අනුකම්පක සූත්‍රය නිමා විය.

5. 5. 4. 6. (පඨමඅවණ්ණාරහසුත්තං)
5.5.4.6. පඨම අවණ්ණාරහ සූත්‍රය
නුගුණ කිව යුත්තා ගැන වදාළ පළමු දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදියි. ඒ කවර පස් කරුණකින් ද යත්;
අනනුවිච්ච අපරියෝගාහෙත්වා වණ්ණාරහස්ස අවණ්ණං භාසති, අනනුවිච්ච අපරියෝගාහෙත්වා අවණ්ණාරහස්ස වණ්ණං භාසති, අනනුවිච්ච අපරියෝගාහෙත්වා අප්පසාදනීයේ ඨානේ පසාදං උපදංසේති, අනනුවිච්ච අපරියෝගාහෙත්වා පසාදනීයේ ඨානේ අප්පසාදං උපදංසේති, සද්ධාදෙය්‍යං විනිපාතේති.
නොදැන නොවිමසා ගුණ නොකිව යුත්තාගේ ගුණ කියන්නේ වෙයි. නොදැන නොවිමසා ගුණ කිව යුත්තාගේ නුගුණ කියන්නේ වෙයි. නොදැන නොවිමසා නොපැහැදිය යුතු තැන පහදින්නේ වෙයි. නොදැන නොවිමසා පැහැදිය යුතු තැන නොපහදින්නේ වෙයි. ශ්‍රද්ධාවෙන් පූජා කළ දෙය නාස්ති කරන්නේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය.
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය. ඒ කවර පස් කරුණකින් ද යත්;
අනුවිච්ච පරියෝගාහෙත්වා අවණ්ණාරහස්ස අවණ්ණං භාසති, අනුවිච්ච පරියෝගාහෙත්වා වණ්ණාරහස්ස වණ්ණං භාසති, අනුවිච්ච පරියෝගාහෙත්වා අප්පසාදනීයේ ඨානේ අප්පසාදං උපදංසේති, අනුවිච්ච පරියෝගාහෙත්වා පාසාදනීයේ ඨානේ පසාදං උපදංසේති, සද්ධාදෙය්‍යං න විනිපාතේති.
දැන විමසා නුගුණ කිව යුත්තාගේ නුගුණ කියන්නේ වෙයි. දැන විමසා ගුණ කිව යුත්තාගේ ගුණ කියන්නේ වෙයි. දැන විමසා නොපැහැදිය යුතු තැන නොපහදින්නේ වෙයි. දැන විමසා පැහැදිය යුතු තැන පහදින්නේ වෙයි. ශ්‍රද්ධාවෙන් පූජා කළ දෙය නාස්ති නොකරන්නේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේති.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය.
සාදු! සාදු!! සාදු!!!
පඨම අවණ්ණාරහ සූත්‍රය නිමා විය.

5. 5. 4. 7. (දුතියඅවණ්ණාරහසුත්තං)
5.5.4.7. දුතිය අවණ්ණාරහ සූත්‍රය
නුගුණ කිව යුත්තා ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදියි. ඒ කවර පස් කරුණකින් ද යත්;
අනනුවිච්ච අපරියෝගාහෙත්වා අවණ්ණාරහස්ස වණ්ණං භාසති, අනනුවිච්ච අපරියෝගාහෙත්වා වණ්ණාරහස්ස අවණ්ණං භාසති. ආවාසමච්ඡරී හෝති ආවාසපලිගේධී, කුලමච්ඡරී හෝති කුලපලිගේධී, සද්ධාදෙය්‍යං විනිපාතේති.
නොදැන නොවිමසා ගුණ නොකිව යුත්තාගේ ගුණ කියන්නේ වෙයි. නොදැන නොවිමසා ගුණ කිව යුත්තාගේ නුගුණ කියන්නේ වෙයි. ආවාසය කෙරෙහි මසුරු වූයේ ආවාසයෙහි ගිජු වූයේ වෙයි. දායක පවුල් කෙරෙහි මසුරු වූයේ දායක පවුල් කෙරෙහි ගිජු වූයේ වෙයි. ශ්‍රද්ධාවෙන් පූජා කළ දෙය නාස්ති කරන්නේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය.
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය. ඒ කවර පස් කරුණකින් ද යත්;
අනුවිච්ච පරියෝගාහෙත්වා අවණ්ණාරහස්ස අවණ්ණං භාසති, අනුවිච්ච පරියෝගාහෙත්වා වණ්ණාරහස්ස වණ්ණං භාසති, න ආවාසමච්ඡරී හෝති න ආවාසපලිගේධී, න කුලමච්ඡරී හෝති න කුලපලිගේධී, සද්ධාදෙය්‍යං න විනිපාතේති.
දැන විමසා නුගුණ කිව යුත්තාගේ නුගුණ කියන්නේ වෙයි. දැන විමසා ගුණ කිව යුත්තාගේ ගුණ කියන්නේ වෙයි. ආවාසය කෙරෙහි මසුරු නොවූයේ ආවාසයෙහි ගිජු නොවූයේ වෙයි. දායක පවුල් කෙරෙහි මසුරු නොවූයේ දායක පවුල් කෙරෙහි ගිජු නොවූයේ වෙයි. ශ්‍රද්ධාවෙන් පූජා කළ දෙය නාස්ති නොකරන්නේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේති.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය.
සාදු! සාදු!! සාදු!!!
දුතිය අවණ්ණාරහ සූත්‍රය නිමා විය.

5. 5. 4. 8. (තතියඅවණ්ණාරහසුත්තං)
5.5.4.8. තතිය අවණ්ණාරහ සූත්‍රය
නුගුණ කිව යුත්තා ගැන වදාළ තෙවෙනි දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදියි. ඒ කවර පස් කරුණකින් ද යත්;
අනනුවිච්ච අපරියෝගාහෙත්වා අවණ්ණාරහස්ස වණ්ණං භාසති, අනනුවිච්ච අපරියෝගාහෙත්වා වණ්ණාරහස්ස අවණ්ණං භාසති, ආවාසමච්ඡරී හෝති කුලමච්ඡරී හෝති, ලාභමච්ඡරී හෝති.
නොදැන නොවිමසා ගුණ නොකිව යුත්තාගේ ගුණ කියන්නේ වෙයි. නොදැන නොවිමසා ගුණ කිව යුත්තාගේ නුගුණ කියන්නේ වෙයි. ආවාසය කෙරෙහි මසුරු වූයේ වෙයි. දායක පවුල් කෙරෙහි මසුරු වූයේ වෙයි. ලාභය කෙරෙහි මසුරු වූයේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය.
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය. ඒ කවර පස් කරුණකින් ද යත්;
අනුවිච්ච පරියෝගාහෙත්වා අවණ්ණාරහස්ස අවණ්ණං භාසති, අනුවිච්ච පරියෝගාහෙත්වා වණ්ණාරහස්ස වණ්ණං භාසති, න ආවාසමච්ඡරී හෝති න කුලමච්ඡරී හෝති න ලාභමච්ඡරී හෝති.
දැන විමසා නුගුණ කිව යුත්තාගේ නුගුණ කියන්නේ වෙයි. දැන විමසා ගුණ කිව යුත්තාගේ ගුණ කියන්නේ වෙයි. ආවාසය කෙරෙහි මසුරු නොවූයේ වෙයි. දායක පවුල් කෙරෙහි මසුරු නොවූයේ වෙයි. ලාභය කෙරෙහි මසුරු නොවූයේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේති.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය.
සාදු! සාදු!! සාදු!!!
තතිය අවණ්ණාරහ සූත්‍රය නිමා විය.

5. 5. 4. 9. (පඨමච්ඡරියසුත්තං)
5.5.4.9. පඨම මච්ඡරිය සූත්‍රය
මසුරුකම ගැන වදාළ පළමු දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදියි. ඒ කවර පස් කරුණකින් ද යත්;
ආවාසමච්ඡරී හෝති, කුලමච්ඡරී හෝති, ලාභමච්ඡරී හෝති, වණ්ණමච්ඡරී හෝති, සද්ධාදෙය්‍යං විනිපාතේති.
ආවාසය කෙරෙහි මසුරු වූයේ වෙයි. දායක පවුල් කෙරෙහි මසුරු වූයේ වෙයි. ලාභය කෙරෙහි මසුරු වූයේ වෙයි. වර්ණනාවට මසුරු වූයේ වෙයි. ශ්‍රද්ධාවෙන් පූජා කළ දෙය නාස්ති කරන්නේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය.
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය. ඒ කවර පස් කරුණකින් ද යත්;
න ආවාසමච්ඡරී හෝති, න කුලමච්ඡරී හෝති, න ලාභමච්ඡරී හෝති, න වණ්ණමච්ඡරී හෝති, සද්ධාදෙය්‍යං න විනිපාතේති.
ආවාසය කෙරෙහි මසුරු වූයේ නොවෙයි. දායක පවුල් කෙරෙහි මසුරු වූයේ නොවෙයි. ලාභය කෙරෙහි මසුරු වූයේ නොවෙයි. වර්ණනාවට මසුරු වූයේ නොවෙයි. ශ්‍රද්ධාවෙන් පූජා කළ දෙය නාස්ති කරන්නේ නොවෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේති.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය.
සාදු! සාදු!! සාදු!!!
පඨම මච්ඡරිය සූත්‍රය නිමා විය.

5. 5. 4. 10. (දුතිය මච්ඡරියසුත්තං)
5.5.4.10. දුතිය මච්ඡරිය සූත්‍රය
මසුරුකම ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදියි. ඒ කවර පස් කරුණකින් ද යත්;
ආවාසමච්ඡරී හෝති, කුලමච්ඡරී හෝති, ලාභමච්ඡරී හෝති, වණ්ණමච්ඡරී හෝති, ධම්මමච්ඡරී හෝති.
ආවාසය කෙරෙහි මසුරු වූයේ වෙයි. දායක පවුල් කෙරෙහි මසුරු වූයේ වෙයි. ලාභය කෙරෙහි මසුරු වූයේ වෙයි. වර්ණනාවට මසුරු වූයේ වෙයි. ධර්මයට මසුරු වූයේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං නිරයේ.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය.
පඤ්චහි භික්ඛවේ ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේ. කතමේහි පඤ්චහි:
මහණෙනි, පස් කරුණකින් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය. ඒ කවර පස් කරුණකින් ද යත්;
න ආවාසමච්ඡරී හෝති, න කුලමච්ඡරී හෝති, න ලාභමච්ඡරී හෝති, න වණ්ණමච්ඡරී හෝති, න ධම්මමච්ඡරී හෝති.
ආවාසය කෙරෙහි මසුරු වූයේ නොවෙයි. දායක පවුල් කෙරෙහි මසුරු වූයේ නොවෙයි. ලාභය කෙරෙහි මසුරු වූයේ නොවෙයි. වර්ණනාවට මසුරු වූයේ නොවෙයි. ධර්මයට මසුරු වූයේ නොවෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ආවාසිකෝ භික්ඛු යථාභතං නික්ඛිත්තෝ ඒවං සග්ගේති.
මහණෙනි, මේ පස් කරුණෙන් යුක්ත වූ ආවාසික භික්ෂුව ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය.
සාදු! සාදු!! සාදු!!!
දුතිය මච්ඡරිය සූත්‍රය නිමා විය.
ආවාසිකවග්ගෝ චතුත්ථෝ.
සිව් වෙනි ආවාසික වර්ගය අවසන් විය.
තස්සුද්දානං:
එහි පිළිවෙළ උද්දානය යි :
අභාවනීයෝ පියසෝභනා ච බහූපකාරෝ අනුකම්පකෝ ච
යථාභතං චාදි තයෝ අවණ්ණාරහා දුවේ මච්ඡරියා ච වුත්තා
අභාවනීය සූත්‍රය, පිය සූත්‍රය, සෝභන සූත්‍රය, බහූපකාර සූත්‍රය, අනුකම්පක සූත්‍රය, අවණ්ණාරහ සූත්‍ර තුන සහ මච්ඡරිය සූත්‍ර දෙක වශයෙන් මෙහි සූත්‍ර දශයකි.
