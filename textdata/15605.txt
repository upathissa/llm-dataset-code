සංයුත්ත නිකාය
ඛන්ධක වග්ගෝ
3.1.11. අන්තවා සූත්‍රය
‘ලෝකය කෙළවර සහිතයි’ යන්න ගැන වදාළ දෙසුම
216. සාවත්ථියං….
216. සැවැත් නුවර දී …………………
කිස්‌මිං නු ඛෝ භික්ඛවේ, සති කිං උපාදාය කිං අභිනිවිස්‌ස ඒවං දිට්‌ඨි උප්‌පජ්‌ජති. අන්තවා ලෝකෝති?
“පින්වත් මහණෙනි, කුමක් තිබුණොත්ද, කුමකට බැඳීමෙන්ද, කවර දෙයක බැසගැනීමෙන්ද මේ විදිහේ දෘෂ්ටියක් උපදින්නේ? ‘ලෝකය කෙළවර සහිතයි’ කියලා.”
භගවම්මූලකා නෝ භන්තේ, ධම්‌මා ….(පෙ)….
“ස්වාමීනි, අපගේ මේ ධර්මය තියෙන්නේ භාග්‍යවතුන් වහන්සේ මුල් කරගෙනයි. …. (පෙ) ….”
රූපේ ඛෝ භික්ඛවේ, සති රූපං උපාදාය රූපං අභිනිවිස්‌ස ඒවං දිට්‌ඨි උප්‌පජ්‌ජති. අන්තවා ලෝකෝති. වේදනාය සති ….(පෙ)…. සඤ්‌ඤාය සති ….(පෙ)…. සංඛාරේසු සති ….(පෙ)…. විඤ්ඤාණේ සති විඤ්‌ඤාණං උපාදාය විඤ්‌ඤාණං අභිනිවිස්‌ස ඒවං දිට්‌ඨි උප්‌පජ්‌ජති. අන්තවා ලෝකෝති.
“පින්වත් මහණෙනි, රූපය තිබුණොත් තමයි, රූපයට බැඳුණොත් තමයි, රූපයෙහි බැසගත්තොත් තමයි ඔය වගේ දෘෂ්ටියක් උපදින්නේ. ‘ලෝකය කෙළවර සහිතයි, කියලා. විඳීම තිබුණොත් තමයි. …. (පෙ) …. සඤ්ඤාව තිබුණොත් තමයි. …. (පෙ) …. සංස්කාර තිබුණොත් තමයි. …. (පෙ) …. විඤ්ඤාණය තිබුණොත් තමයි, විඤ්ඤාණයට බැඳුණොත් තමයි, විඤ්ඤාණයෙහි බැසගත්තොත් තමයි ඔය වගේ දෘෂ්ටියක් උපදින්නේ. ‘ලෝකය කෙළවර සහිතයි’ කියලා.
තං කිං මඤ්‌ඤථ භික්ඛවේ, රූපං නිච්‌චං වා අනිච්‌චං වාති? අනිච්‌චං භන්තේ ….(පෙ)….
පින්වත් මහණෙනි, මේ ගැන ඔබ කුමක්ද හිතන්නේ? රූපය නිත්‍ය දෙයක්ද? අනිත්‍ය දෙයක්ද?” “ස්වාමීනි, අනිත්‍යයි. …. (පෙ) ….”
දුක්ඛං විපරිණාමධම්‌මං, අපි නු තං අනුපාදාය ඒවං දිට්‌ඨි උප්‌පජ්‌ජෙය්‍ය. අන්තවා ලෝකෝති? නෝ හේතං භන්තේ.
“යමක් වනාහී අනිත්‍ය නම්, දුක නම්, වෙනස්වන ධර්මතාවයට අයත් දෙයක් නම් එයට බැඳීමක් නැතුව, ඔය විදිහේ දෘෂ්ටියක් උපදීවිද? ‘ලෝකය කෙළවර සහිතයි’ කියලා.” “ස්වාමීනි, එය නොවේ ම යි.”
වේදනා ….(පෙ)…. සඤ්‌ඤා ….(පෙ)…. සංඛාරා ….(පෙ)…. විඤ්‌ඤාණං ….(පෙ)…. යම්‌පිදං දිට්‌ඨං සුතං මුතං විඤ්‌ඤාතං පත්‌තං පරියේසිතං අනුවිචරිතං මනසා, තම්‌පි නිච්‌චං වා අනිච්‌චං වාති? අනිච්‌චං භන්තේ ….(පෙ)…. දුක්ඛං විපරිනාමධම්මං අපි නු තං අනුපාදාය ඒවං දිට්‌ඨි උප්‌පජ්‌ජෙය්‍ය. අන්තවා ලෝකෝති? නෝ හේතං භන්තේ.
“වේදනාව …. (පෙ) …. සඤ්ඤාව …. (පෙ) …. සංස්කාර …. (පෙ) …. විඤ්ඤාණය …. (පෙ) …. යම් මේ දැකගන්නා ලද දෙයක් ඇද්ද, අසනා ලද දෙයක් ඇද්ද, දැනගත් ගඳ සුවඳක් ඇද්ද, විඳින ලද රසයක් ඇද්ද, දැනගත් පහසක් ඇද්ද, සිතන ලද යමක් ඇද්ද, පතන ලද දෙයක් ඇද්ද, සොයන ලද දෙයක් ඇද්ද, මනසින් හසුරුවන ලද යමක් ඇද්ද, එය පවා නිත්‍යයිද? අනිත්‍යයිද? …. (පෙ) …. යමක් වනාහී අනිත්‍ය නම්, දුක නම්, වෙනස්වන ධර්මතාවයට අයත් දෙයක් නම් එයට බැඳීමක් නැතුව, ඔය විදිහේ දෘෂ්ටියක් උපදීවිද? ‘ලෝකය කෙළවර සහිතයි’ කියලා.” “ස්වාමීනි, එය නොවේ ම යි.”
යතෝ ඛෝ භික්ඛවේ, අරියසාවකස්‌ස ….(පෙ)…. අයං වුච්‌චති භික්ඛවේ, අරියසාවකෝ සෝතාපන්නෝ අවිනිපාතධම්මෝ නියතෝ සම්‌බෝධිපරායනෝති.
“පින්වත් මහණෙනි, යම් දවසක ආර්ය ශ්‍රාවකයා තුළ …. (පෙ) …. පින්වත් මහණෙනි, මොහුට කියන්නේ සතර අපායෙහි නොවැටෙන ස්වභාවයෙන් යුතු, නියත වශයෙන් ම නිවන අවබෝධ කරගන්නා වූ, සෝතාපන්න ආර්ය ශ්‍රාවකයා කියලයි.”
සාදු! සාදු!! සාදු!!!
අන්තවා සූත්‍රය නිමා විය.
