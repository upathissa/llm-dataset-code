ඛුද්දක නිකාය
ඉතිවුත්තක පාළි
4.1.7. සබ්‍රහ්මක සුත්තං
4.1.7. බ්‍රහ්මයා සහිත වීම ගැන වදාළ දෙසුම
106. වුත්තං හේතං භගවතා. වුත්තමරහතා’ති මේ සුතං.
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. සබ්‍රහ්මකානි භික්ඛවේ’තානි කුලානි යේසං පුත්තානං මාතාපිතරෝ අජ්ඣාගාරේ පූජිතා හොන්ති. සපුබ්බදේවකානි1 භික්ඛවේ, තානි කුලානි යේසං පුත්තානං මාතාපිතරෝ අජ්ඣාගාරේ පූජිතා හොන්ති, සපුබ්බාචරියකානි භික්ඛවේ, තානි කුලානි යේසං පුත්තානං මාතාපිතරෝ අජ්ඣාගාරේ පූජිතා හොන්ති. සාහුනෙය්‍යකානි භික්ඛවේ, තානි කුලානි යේසං පුත්තානං මාතාපිතරෝ අජ්ඣාගාරේ පූජිතා හොන්ති.
“පින්වත් මහණෙනි, සමහර දරුවන් ඉන්නවා. ඔවුන් තමන්ගේ ගෙදර ඉන්න මව්පියන්ව හොඳින් පුදනවා. ඉතින් අන්න ඒ වගේ ගෙවල් තමයි බ්‍රහ්මය සහිත තැන් වෙන්නේ. පින්වත් මහණෙනි, සමහර දරුවො තමන්ගේ ගෙවල්වල ඉන්න මව්පියන්ව හොඳට පුදනවා. ඉතින් අන්න ඒ වගේ ගෙවල්වල තමයි පූර්ව දේවතාවන් සහිත තැන් වෙන්නේ. පින්වත් මහණෙනි, සමහර දරුවෝ තමන්ගේ ගෙවල්වල ඉන්න මව්පියන්ව හොඳින් පුදනවා. ඉතින් අන්න ඒ වගේ ගෙවල්වල තමයි පූර්ව ආචාර්යවරු සහිත තැන් වෙන්නේ. පින්වත් මහණෙනි, සමහර දරුවෝ ඉන්නවා තමන්ගේ ගෙවල්වල ඉන්න මව්පියන්ව හොඳින් පුදනවා. ඉතින් අන්න ඒ වගේ ගෙවල්වල තමයි නොයෙක් පිදුම් ලබන්න සුදුසු අය ඉන්න තැනි වෙන්නේ.
බ්‍රහ්මා’ති භික්ඛවේ, මාතාපිතුන්නං ඒතං අධිවචනං. පුබ්බදේවතා’ති භික්ඛවේ, මාතාපිතුන්නං ඒතං අධිවචනං. පුබ්බාචරියා’ති භික්ඛවේ, මාතාපිතුන්නං ඒතං අධිවචනං. ආහුනෙය්‍යා’ති භික්ඛවේ, මාතාපිතුන්නං ඒතං අධිවචනං. තං කිස්ස හේතු?
පින්වත් මහණෙනි, ‘බ්‍රහ්ම’ කියලා කියන්නේ මේ මව්පියන්ට කියන තවත් නමක්. පින්වත් මහණෙනි, ‘පූර්ව දෙවියන්’ කියලා කියන්නේ මේ මව්පියන්ට කියන තවත් නමක්. පින්වත් මහණෙනි, ‘පූර්ව ආචාර්ය’ කියලා කියන්නේ මේ මව්පියන්ට කියන තවත් නමක්. පින්වත් මහණෙනි, (පිදුම් ලබන්න සුදුසු) ‘ආහුණෙය්‍ය’ කියලා කියන්නේ මේ මව්පියන්ට කියන තවත් නමක්. ඒකට හේතුව කුමක්ද?
බහුකාරා භික්ඛවේ මාතාපිතරෝ පුත්තානං ආපාදකා පෝසකා ඉමස්ස ලෝකස්ස දස්සේතාරෝ’ති.
පින්වත් මහණෙනි, මේ මව්පියවරු තමයි දරුවන්ට ගොඩාක් උපකාර කරන්නේ. රැකබලා ගන්නේ. අත පය වඩලා පෝෂණය කරන්නේ. මේ ලෝකය ගැන පෙන්වලා දෙන්නේ.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2.“බ්‍රහ්මා’ති මාතාපිතරෝ පුබ්බාචරියාති වුච්චරේ,
ආහුනෙය්‍යා ච පුත්තානං පජාය අනුකම්පකා
“මව්පියන්ට තමයි ‘බ්‍රහ්ම’ කියන්නෙත්. ‘පූර්ව ආචාර්ය’ කියලා කියන්නෙත්. දරු පරපුරට අනුකම්පා කරන ඒ මව්පියෝ දරුවන්ගේ පුද පූජාවන්ටත් සුදුසුයි.
3.තස්මා හි නේ නමස්සෙය්‍ය සක්කරෙය්‍යා ච පණ්ඩිතෝ,
අන්නේන අථ පානේන වත්ථේන සයනේන ච,
උච්ඡාදනේන නහාපනේන පාදානං ධෝවනේන ච
ඒ නිසා ඤාණවන්ත කෙනා ඒ මව්පියන්ට නමස්කාර කරනවා. සත්කාර කරනවා. ආහාර පාන දෙනවා. වස්ත්‍ර, සයන ආදියත් දෙනවා. නහවා පිරිසිදු කරනවා. පා දෝවනය කරනවා. මේ විදිහට සත්කාර කරනවා.
4.තාය නං පාරිචරියාය මාතාපිතුසු පණ්ඩිතා,
ඉධේව නං පසංසන්ති, පෙච්ච සග්ගේ ච මෝදතී”ති
ඒ විදිහට මව්පියන්ට උපස්ථාන කරන ඤාණවන්ත කෙනා මේ ජීවිතයේදීමත් ගොඩාක් ප්‍රශංසා ලබනවා. මරණින් මත්තෙත් දෙව්ලොව ගිහිල්ලා සතුටු වෙනවා.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
