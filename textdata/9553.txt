අංගුත්තර නිකාය
පඤ්චක නිපාතෝ
5.2.4.3. කුහක සුත්තං
5.2.4.3. කුහක බව ගැන වදාළ දෙසුම
(සාවත්ථිනිදානං:)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ ථේරෝ භික්ඛු සබ්‍රහ්මචාරීනං අප්පියෝ ච හෝති අමනාපෝ ච අගරු ච අභාවනීයෝ ච. කතමේහි පඤ්චහි?
මහණෙනි, පස් කරුණකින් සමන්විත වූ ස්ථවිර භික්ෂුව සබ්‍රහ්මචාරීන් වහන්සේලාට අප්‍රිය ද වෙයි. අමනාප ද වෙයි. නිගරු ද වෙයි. අගෞරව ද වෙයි. ඒ කවර පසක් ද යත්;
කුහකෝ ච හෝති, ලපකෝ ච, නේමිත්තිකෝ ච, නිප්පේසිකෝ ච, ලාභේන ලාභං නිජිගිංසිතා ච. ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ථේරෝ භික්ඛු සබ්‍රහ්මචාරීනං අප්පියෝ ච හෝති අමනාපෝච අගරු ච අභාවනීයෝ චා’ති.
කුහකයෙක් වෙයි. ලාභාපේක්ෂාවෙන් චාටු බස් කියන්නෙක් වෙයි. නිමිති හඟවා කතා කරන්නෙක් වෙයි. අනුන් නැති තැන ගුණ හෙළා කතා කරන්නේ වෙයි. ලාභයෙන් ලාභය සොයන්නේ වෙයි.
මහණෙනි, මේ පස් කරුණෙන් සමන්විත වූ ස්ථවිර භික්ෂුව සබ්‍රහ්මචාරීන් වහන්සේලාට අප්‍රිය ද වෙයි. අමනාප ද වෙයි. නිගරු ද වෙයි. අගෞරව ද වෙයි.
පඤ්චහි භික්ඛවේ ධම්මේහි සමන්නාගතෝ ථේරෝ භික්ඛු සබ්‍රහ්මචාරීනං පියෝ ච හෝති මනාපෝ ච, ගරු ච භාවනීයෝ ච. කතමේහි පඤ්චහි?
මහණෙනි, පස් කරුණකින් සමන්විත වූ ස්ථවිර භික්ෂුව සබ්‍රහ්මචාරීන් වහන්සේලාට ප්‍රිය ද වෙයි. මනාප ද වෙයි. ගරු ද වෙයි. ගෞරව ද වෙයි. ඒ කවර පසක් ද යත්;
න ච කුහකෝ හෝති, න ච ලපකෝ, න ච නේමිත්තිකෝ, න ච නිප්පේසිකෝ, න ච ලාභේන ලාභං නිජිගිංසිතා. ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ථේරෝ භික්ඛු සබ්‍රහ්මචාරීනං පියෝ ච හෝති මනාපෝ ච ගරු ච භාවනීයෝ චාති.
කුහකයෙක් නොවෙයි. ලාභාපේක්ෂාවෙන් චාටු බස් නොකියන්නෙක් වෙයි. නිමිති හඟවා කතා නොකරන්නෙක් වෙයි. අනුන් නැති තැන ගුණ හෙළා කතා නොකරන්නේ වෙයි. ලාභයෙන් ලාභය නොසොයන්නේ වෙයි.
මහණෙනි, මේ පස් කරුණෙන් සමන්විත වූ ස්ථවිර භික්ෂුව සබ්‍රහ්මචාරීන් වහන්සේලාට ප්‍රිය ද වෙයි. මනාප ද වෙයි. ගරු ද වෙයි. ගෞරව ද වෙයි.
සාදු! සාදු!! සාදු!!!
කුහක සූත්‍රය නිමා විය.
