සංයුත්ත නිකාය
සළායතන වග්ගෝ
1.2.4. දුතිය අස්සාද පරියේසන සුත්තං
1.2.4. ආශ්වාදය පිළිබඳව පර්යේෂණ කිරීම ගැන වදාළ දෙවෙනි දෙසුම
සාවත්ථියං....
සැවැත් නුවර දී ….
රූපානාහං භික්ඛවේ, අස්සාදපරියේසනං අචරිං. යෝ රූපානං අස්සාදෝ තදජ්ඣගමං. යාවතා රූපානං අස්සාදෝ පඤ්ඤාය මේ සෝ සුදිට්ඨෝ. රූපානාහං භික්ඛවේ, ආදීනවපරියේසනං අචරිං. යෝ රූපානං ආදීනවෝ තදජ්ඣගමං. යාවතා රූපානං ආදීනවෝ පඤ්ඤාය මේ සෝ සුදිට්ඨෝ. රූපානාහං භික්ඛවේ, නිස්සරණපරියේසනං අචරිං. යං රූපානං නිස්සරණං තදජ්ඣගමං. යාවතා රූපානං නිස්සරණං, පඤ්ඤාය මේ තං සුදිට්ඨං. සද්දානාහං භික්ඛවේ ....(පෙ).... ගන්ධානාහං භික්ඛවේ ....(පෙ).... රසානාහං භික්ඛවේ ....(පෙ).... ඵොට්ඨබ්බානාහං භික්ඛවේ ....(පෙ).... ධම්මානාහං භික්ඛවේ, අස්සාදපරියේසනං අචරිං. යෝ ධම්මානං අස්සාදෝ තදජ්ඣගමං. යාවතා ධම්මානං අස්සාදෝ පඤ්ඤාය මේ සෝ සුදිට්ඨෝ. ධම්මානාහං භික්ඛවේ, ආදීනවපරියේසනං අචරිං. යෝ ධම්මානං ආදීනවෝ තදජ්ඣගමං. යාවතා ධම්මානං ආදීනවෝ පඤ්ඤාය මේ සෝ සුදිට්ඨෝ. ධම්මානාහං භික්ඛවේ, නිස්සරණපරියේසනං අචරිං. යං ධම්මානං නිස්සරණං තදජ්ඣගමං. යාවතා ධම්මානං නිස්සරණං, පඤ්ඤාය මේ තං සුදිට්ඨං.
පින්වත් මහණෙනි, මා රූපවල ඇති ආශ්වාදය පිළිබඳව පර්යේෂණ කරමින් ගියා. එතකොට රූපවල යම් ආශ්වාදයක් ඇද්ද, එය මට අවබෝධ වුණා. රූපවල ආශ්වාදය යම්තාක් ඇද්ද, මා එය මනාව ප්‍රඥාවෙන් දැක ගත්තා. පින්වත් මහණෙනි, මා රූපවල ඇති ආදීනවය පිළිබඳව පර්යේෂණ කරමින් ගියා. එතකොට රූපවල යම් ආදීනවයක් ඇද්ද, එය මට අවබෝධ වුණා. රූපවල ආදීනවය යම්තාක් ඇද්ද, මා එය මනාව ප්‍රඥාවෙන් දැක ගත්තා. පින්වත් මහණෙනි, මා රූපවල ඇති නිස්සරණය පිළිබඳව පර්යේෂණ කරමින් ගියා. එතකොට රූපවල යම් නිස්සරණයක් ඇද්ද, එය මට අවබෝධ වුණා. රූපවල නිස්සරණය යම්තාක් ඇද්ද, මා එය මනාව ප්‍රඥාවෙන් දැක ගත්තා.
පින්වත් මහණෙනි, මා ශබ්දවල ඇති ආශ්වාදය පිළිබඳව පර්යේෂණ කරමින් ගියා ….(පෙ)…. පින්වත් මහණෙනි, මා ගඳ-සුවඳෙහි ඇති ආශ්වාදය පිළිබඳව පර්යේෂණ කරමින් ගියා ….(පෙ)…. පින්වත් මහණෙනි, මා රසයෙහි ඇති ආශ්වාදය පිළිබඳව පර්යේෂණ කරමින් ගියා ….(පෙ)…. පින්වත් මහණෙනි, මා පහසෙහි ඇති ආශ්වාදය පිළිබඳව පර්යේෂණ කරමින් ගියා ….(පෙ)…. පින්වත් මහණෙනි, මා සිතට අරමුණු වන දේ තුළ ඇති ආශ්වාදය පිළිබඳව පර්යේෂණ කරමින් ගියා. එතකොට සිතට අරමුණු වන දේ තුළ යම් ආශ්වාදයක් ඇද්ද, එය මට අවබෝධ වුණා. සිතට අරමුණු වන දේ තුළ ආශ්වාදය යම්තාක් ඇද්ද, මා එය මනාව ප්‍රඥාවෙන් දැක ගත්තා. පින්වත් මහණෙනි, මා සිතට අරමුණු වන දේ තුළ ඇති ආදීනවය පිළිබඳව පර්යේෂණ කරමින් ගියා. එතකොට සිතට අරමුණු වන දේ තුළ යම් ආදීනවයක් ඇද්ද, එය මට අවබෝධ වුණා. සිතට අරමුණු වන දේ තුළ ආදීනවය යම්තාක් ඇද්ද, මා එය මනාව ප්‍රඥාවෙන් දැක ගත්තා. පින්වත් මහණෙනි, මා සිතට අරමුණු වන දේ තුළ ඇති නිස්සරණය පිළිබඳව පර්යේෂණ කරමින් ගියා. එතකොට සිතට අරමුණු වන දේ තුළ යම් නිස්සරණයක් ඇද්ද, එය මට අවබෝධ වුණා. සිතට අරමුණු වන දේ තුළ නිස්සරණය යම්තාක් ඇද්ද, මා එය මනාව ප්‍රඥාවෙන් දැක ගත්තා.
යාවකීවඤ්චාහං භික්ඛවේ, ඉමේසං ඡන්නං බාහිරානං ආයතනානං අස්සාදඤ්ච අස්සාදතෝ, ආදීනවඤ්ච ආදීනවතෝ, නිස්සරණඤ්ච නිස්සරණතෝ යථාභූතං නාබ්භඤ්ඤාසිං ....(පෙ).... අබ්භඤ්ඤාසිං ....(පෙ).... ඤාණඤ්ච පන මේ දස්සනං උදපාදි, අකුප්පා මේ චේතෝවිමුත්ති, අයමන්තිමා ජාති, නත්ථිදානි පුනබ්භවෝ’ති.
පින්වත් මහණෙනි, මා යම්තාක් කලක් මේ බාහිර ආයතන හය පිළිබඳව ඔය ආකාරයට ආශ්වාදය ආශ්වාදය වශයෙනුත්, ආදීනවය ආදීනවය වශයෙනුත්, නිස්සරණය නිස්සරණය වශයෙනුත් ඒ වූ ස්වභාවයෙන් ම අවබෝධ කළේ නැත් ද, ….(පෙ)…. ඒ වූ ස්වභාවයෙන් ම අවබෝධ කර ගත්තා ද ….(පෙ)…. මා තුළ ඥානදර්ශනය පහළ වුණා. මගේ චිත්තවිමුක්තිය නො වෙනස් වන දෙයක්. මේක මාගේ අවසාන උපතයි. ආයෙත් නම් දැන් පුනර්භවයක් නෑ.
සාදු! සාදු!! සාදු!!!
දුතිය අස්සාද පරියේසන සූත්‍රය නිමා විය.
