අංගුත්තර නිකාය
නවක නිපාතෝ
9.1.2.10. වේලාම සුත්තං
9.1.2.10. වේලාම බ්‍රාහ්මණයා ගැන වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ, අථ ඛෝ අනාථපිණ්ඩිකෝ ගහපති යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නං ඛෝ අනාථපිණ්ඩිකං ගහපතිං භගවා ඒතදවෝච:
එක් සමයක භාග්‍යවතුන් වහන්සේ සැවැත් නුවර ජේතවන නම් වූ අනේපිඬු සිටුහුගේ ආරාමයෙහි වැඩවසන සේක. එකල්හී අනාථපිණ්ඩික ගෘහපති තෙමේ භාග්‍යවතුන් වහන්සේ වෙත පැමිණියේ ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්තේ ය. එකත්පස් ව හුන් අනාථපිණ්ඩික ගෘහපති හට භාග්‍යවතුන් වහන්සේ මෙය වදාළ සේක.
අපි නු තේ ගහපති, කුලේ දානං දීයතීති? දීයති මේ භන්තේ, කුලේ දානං, තඤ්ච ඛෝ ලූඛං කණාකං බිලංගදුතියන්ති.
“ගෘහපතිය, ඔබගේ නිවසෙහි තවමත් දන් දෙනවා ද?”
“ස්වාමීනී, මාගේ නිවසෙහි දන් දෙනු ලැබෙයි. එය ත් රූක්ෂ වූ කාඩි හොදි දෙවෙනි කොට ඇති නිවුඩු හාලේ බත් ය.”
ලූඛඤ්චේපි ගහපති, දානං දේති පණීතං වා, තඤ්ච අසක්කච්චං දේති, අචින්තිකත්වා දේති, අසහත්ථා දේති, අපවිද්ධං දේති, අනාගමනදිට්ඨිකෝ දේති. යත්ථ යත්ථ තස්ස තස්ස දානස්ස විපාකෝ නිබ්බත්තති, න උළාරාය භත්තභෝගාය චිත්තං නමති, න උළාරාය වත්ථභෝගාය චිත්තං නමති, න උළාරාය යානභෝගාය චිත්තං නමති,න උළාරේසු පඤ්චසු කාමගුණේසු භෝගාය චිත්තං නමති. යේපිස්ස තේ හොන්ති පුත්තාති වා දාරාති වා දාසාති වා පෙස්සාති වා කම්මකරාති වා, තේපි න සුස්සූසන්ති, න සෝතං ඕදාහන්ති, න අඤ්ඤා චිත්තං උපට්ඨපෙන්ති. තං කිස්සහේතු: ඒවං හේතං ගහපති, හෝති අසක්කච්චකතානං කම්මානං විපාකෝ.
“ගෘහපතිය, රූක්ෂ දෙයක් හෝ ප්‍රණීත දෙයක් හෝ දානයකට දෙයි නම්, එය ත් නොසකස්කොට දෙයි නම්, නොගරු කොට දෙයි නම්, සිය අතින් නොදෙයි නම්, බැහැරට දමන දෙයක් ලෙසින් දෙයි නම්, ‘දෙන්නේ යම් සේ ද, ලැබෙන්නේ එසේ ය’ යන්න විශ්වාස නොකොට දෙයි නම්, යම් යම් තැනක ඒ ඒ දානයෙහි විපාකය පහළ වෙයි ද, ප්‍රණීත වූ බත් අනුභව කිරීමට ඔහුගේ සිත නොනැමෙයි. උදාර වූ වස්ත්‍රයන් හැඳීමට ඔහුගේ සිත නොනැමෙයි. උදාර වූ වාහන වලින් යන්නට ඔහුගේ සිත නොනැමෙයි. පංච කාමයන් උදාර ලෙසින් පරිභෝග කරන්නට ඔහුගේ සිත නොනැමෙයි. ඔහුට යම් දරුවෝ සිටිත් ද, බිරින්දෑවරු සිටිත් ද, දාසයෝ සිටිත් ද, මෙහෙකරුවෝ සිටිත් ද, කම්කරුවෝ සිටිත් ද, ඔවුහු ද ඔහුගේ වචනය අසන්නට කැමති නොවෙති. ඇහුම්කන් දීමට කන් යොමු නොකරති. කියන දේ තේරුම් ගැනීමට සිත නොපිහිටුවති. ඒ මක් නිසා ද යත්, ගෘහපතිය, නොසකස් කොට කළ කර්මයෙහි විපාක ලැබෙන්නේ ඒ අයුරින් නිසා ය.
ලූඛඤ්චේපි ගහපති, දානං දේති, පණීතං වා. තඤ්ච සක්කච්චං දේති, චිත්තීකත්වා දේති, සහත්ථා දේති, අනපවිද්ධං දේති, ආගමනදිට්ඨිකෝ දේති. යත්ථ යත්ථ තස්ස තස්ස දානස්ස විපාකෝ නිබ්බත්තති, උළාරාය භත්තභෝගාය චිත්තං නමති. උළාරාය වත්ථභෝගාය චිත්තං නමති. උළාරාය යානභෝගාය චිත්තං නමති. උළාරේසු පඤ්චසු කාමගුණේසු භෝගාය චිත්තං නමති. යේපිස්ස තේ හොන්ති පුත්තාති වා දාරාති වා දාසාති වා පෙස්සාති වා කම්මකරාති වා තේපි සුස්සූසන්ති සෝතං ඕදහන්ති, අඤ්ඤාය චිත්තං උපට්ඨපෙන්ති. තං කිස්ස හේතු: ඒවං හේතං ගහපති, හෝති සක්කච්චකතානං කම්මානං විපාකෝ.
ගෘහපතිය, රූක්ෂ දෙයක් හෝ ප්‍රණීත දෙයක් හෝ දානයකට දෙයි නම්, එය ත් සකස්කොට දෙයි නම්, ගරු කොට දෙයි නම්, සිය අතින් දෙයි නම්, බැහැර නොකරන දෙයක් ලෙසින් දෙයි නම්, ‘දෙන්නේ යම් සේ ද, ලැබෙන්නේ එසේ ය’ යන්න විශ්වාස කොට දෙයි නම්, යම් යම් තැනක ඒ ඒ දානයෙහි විපාකය පහළ වෙයි ද, ප්‍රණීත වූ බත් අනුභව කිරීමට ඔහුගේ සිත නැමෙයි. උදාර වූ වස්ත්‍රයන් හැඳීමට ඔහුගේ සිත නැමෙයි. උදාර වූ වාහන වලින් යන්නට ඔහුගේ සිත නැමෙයි. පංච කාමයන් උදාර ලෙසින් පරිභෝග කරන්නට ඔහුගේ සිත නැමෙයි. ඔහුට යම් දරුවෝ සිටිත් ද, බිරින්දෑවරු සිටිත් ද, දාසයෝ සිටිත් ද, මෙහෙකරුවෝ සිටිත් ද, කම්කරුවෝ සිටිත් ද, ඔවුහු ද ඔහුගේ වචනය අසන්නට කැමති වෙති. ඇහුම්කන් දීමට කන් යොමු කරති. කියන දේ තේරුම් ගැනීමට සිත පිහිටුවති. ඒ මක් නිසා ද යත්, ගෘහපතිය, සකස් කොට කළ කර්මයෙහි විපාක ලැබෙන්නේ ඒ අයුරින් නිසා ය.
භූතපුබ්බං ගහපති, වේලාමෝ නාම බ්‍රාහ්මණෝ අහෝසි. සෝ ඒවරූපං දානං අදාසි මහාදානං: චතුරාසීතිසුවණ්ණපාතිසහස්සානි අදාසි රූපිය පූරානි. චතුරාසීති රූපියපාතිසහස්සානි අදාසි සුවණ්ණපූරානි, චතුරාසීති කංසපාතිසහස්සානි අදාසි හිරඤ්ඤපූරානි, චතුරාසීති හත්ථිසහස්සානි අදාසි සෝවණ්ණාලංකාරානි සෝවණ්ණධජානි හේමජාලසඤ්ඡන්නානි. චතුරාසීතිරථසහස්සානි අදාසි සීහචම්මපරිවාරානි ව්‍යග්ඝචම්මපරිවාරානි දීපිචම්මපරිවාරානි පණ්ඩුකම්බලපරිවාරානි සෝවණ්ණාලංකාරානි සෝවණ්ණධජානි හේමජාලසඤ්ඡන්නානි. චතුරාසීති ධේනුසහස්සානි අදාසි දුකූලසන්දස්සනානි3 කංසූපධාරණානි, චතුරාසීතිකඤ්ඤාසහස්සානි අදාසි ආමුක්තමණිකුණ්ඩලායෝ. චතුරාසීතිපල්ලංකසහස්සානි අදාසි ගෝණකත්ථතානි පටිකත්ථතානි පටලිකත්ථතානි කාදලිමිගපවරපච්චත්ථරණානි සඋත්තරච්ඡාදානි උභතෝ ලෝහිතකූපධානානි. චතුරාසීති වත්ථකෝටිසහස්සානි අදාසි ඛෝමසුඛුමානං කෝසෙය්‍යසුඛුමානං කම්බලසුඛුමානං කප්පාසිකසුඛුමානං. කෝ පන වාදෝ අන්නස්ස පානස්ස බජ්ජස්ස භොජ්ජස්ස ලෙය්‍යස්ස පෙය්‍යස්ස? නජ්ජෝ මඤ්ඤේ විස්සන්දන්ති.
ගෘහපතිය, මෙය පෙර සිදුවූ දෙයකි. වේලාම නම් බ්‍රාහ්මණයෙක් සිටියේ ය. ඔහු මෙබඳු වූ දානයක්, මහා දානයක් දුන්නේ ය. රිදී පුරවා රනින් කළ බඳුන් අසූහාර දහසක් දන් දුන්නේ ය. රන් පුරවා රිදියෙන් කළ බඳුන් අසූහාර දහසක් දන් දුන්නේ ය. රිදී පුරවා රනින් කළ බඳුන් අසූහාර දහසක් දන් දුන්නේ ය. රනින් කළ සැරසිලි ඇති රන් කොඩි ඇති රන්රසුදැල් ඇති අලංකාර හස්තීන් අසූහාර දහසක් දන් දුන්නේ ය. සිංහ සම් ඇතිරූ, ව්‍යාඝ්‍ර සම් ඇතිරූ, දිවි සම් ඇතිරූ, පණ්ඩුකම්බල ඇතිරූ, රනින් සැරසූ රන් කොඩි සහිත, රන්රසුදැල් සහිත රථ අසූහාර දහසක් දන් දුන්නේ ය. දුහුල් වස්ත්‍රයෙන් සැරසූ කස්ලෝ කොසු ඇති දෙනුන් අසූහාර දහසක් දන් දුන්නේ ය. මිණි කොඬොලින් සැරසූ අසූහාර දහසක් කන්‍යාවන් දන් දුන්නේ ය. දිගු ලොම් ඇති පළස් අතුරන ලද, සුදු ඇතිරිලි අතුරන ලද, ඝන පුළුන් සහිත එළුලොම් ඇතිරිලි අතුරන ලද, කදලි මුව සමින් කරන ලද ඇතිරිලි අතුරන ලද, උඩුවියන් සහිත, හිසට හා පයට විල්ලුද කොට්ට තැබූ යහන් අසූහාර දහසක් දන් දුන්නේ ය. ඉතා සියුම් වස්ත්‍ර, ඉතා සියුම් කසී සළු, සියුම් කම්බිලි, සියුම් කපු වස්ත්‍ර ආදිය අසූහාර දහස් කෝටියක් දන් දුන්නේ ය. ආහාරපාන, ඛාද්‍ය භෝජ්‍ය, ලෙය්‍ය පෙය්‍ය ආදිය ගැන කවර කථා ද? ගඟක් ගලන්නැහේ දන් දුන්නේ ය.
සියා ඛෝ පන තේ ගහපති ඒවමස්ස “අඤ්ඤෝ නූන තේන සමයේන වේලාමෝ බ්‍රාහ්මණෝ අහෝසි. සෝ තං දානං අදාසි මහාදානන්ති න ඛෝ පනේතං ගහපති, ඒවං දට්ඨබ්බං, අහං තේන සමයේන වේලාමෝ බ්‍රාහ්මණෝ අහෝසිං, අහං තං දානං අදාසිං මහාදානං.
ගෘහපතිය, ඔබට මෙසේ සිතක් ඇතිවන්නට පුළුවනි. ‘එසමයෙහි වේලාම බ්‍රාහ්මණයා අන්‍යයෙක් විය හැක්කේ ය. ඔහු ඒ මහා දානය නම් දානයක් දුන්නේ ය.’ ගෘහපතිය, මෙසේ නොසිතිය යුත්තේ ය. එසමයෙහි වේලාම නම් බ්‍රාහ්මණ ව සිටියේ මම ය. මම මහාදාන නම් වූ ඒ දානය දුනිමි.
තස්මිං ඛෝ පන ගහපති, දානේ න කෝචි දක්ඛිණෙය්‍යෝ අහෝසි. න තං කෝචි දක්ඛිණං විසෝධේති. යං ගහපති, වේලාමෝ බ්‍රාහ්මණෝ දානං අදාසි මහාදානං. යෝ චේකං දිට්ඨිසම්පන්නං භෝජෙය්‍ය, ඉදං තතෝ මහප්ඵලතරං.
ගෘහපතිය, ඒ දානය පිළිගන්නට දන් පිළිගැනීමෙහි සුදුසු කිසිවෙක් එකල පොළෝ තලයෙහි නොසිටියේ ය. කිසිවෙක් ඒ දක්ෂිණා ව පිරිසිදු නොකළේ ය.
ගෘහපතිය, වේලාම බ්‍රාහ්මණයා මහාදානය නම් වූ යම් දානයක් දුන්නේ ද, යමෙක් එක් සෝතාපන්න කෙනෙකුන් වළඳවයි ද, මෙය ඒ වේලාම බ්‍රාහ්මණයාගේ දානයට වඩා මහත් වූ අධිකතර ඵලයක් ඇත්තේ ය.
යඤ්ච ගහපති වේලාමෝ බ්‍රාහ්මණෝ දානං අදාසි මහාදානං, යෝ ච සතං දිට්ඨිසම්පන්නානං භෝජෙය්‍ය, යෝ චේකං සකදාගාමිං භෝජෙය්‍ය, ඉදං තතෝ මහප්ඵලතරං.
ගෘහපතිය, වේලාම බ්‍රාහ්මණයා මහාදානය නම් වූ යම් දානයක් දුන්නේ ද, යමෙක් සෝතාපන්න සිය දෙනෙකුන් වළඳවයි ද, යමෙක් එක් සකදාගාමී කෙනෙකුන් වළඳවයි ද, මෙය ඒ දානයන්ට වඩා මහත් වූ අධිකතර ඵලයක් ඇත්තේ ය.
යඤ්ච ගහපති වේලාමෝ බ්‍රාහ්මණෝ දානං අදාසි මහාදානං, යෝ ච සතං සකදාගාමීනං භෝජෙය්‍ය, යෝ චේකං අනාගාමිං භෝජෙය්‍ය, ....(පෙ).... යෝ ච සතං අනාගාමීනං භෝජෙය්‍ය, යෝ චේකං අරහන්තං භෝජෙය්‍ය ....(පෙ).... යෝ ච සතං අරහන්තානං භෝජෙය්‍ය, යෝ චේකං පච්චේකබුද්ධං භෝජෙය්‍ය ....(පෙ).... යෝ ච සතං පච්චේකබුද්ධානං භෝජෙය්‍ය, යෝ ච තථාගතං අරහන්තං සම්මාසම්බුද්ධං භෝජෙය්‍ය -පේයෝ ච බුද්ධපමුඛං1 භික්ඛුසංඝං භෝජෙය්‍ය ....(පෙ).... යෝ ච චාතුද්දිසං සංඝං උද්දිස්ස විහාරං කාරාපෙය්‍ය ....(පෙ).... යෝ ච පසන්නචිත්තෝ බුද්ධඤ්ච ධම්මඤ්ච සංඝඤ්ච සරණං ගච්ඡෙය්‍ය ....(පෙ).... යෝ ච පසන්නචිත්තෝ සික්ඛාපදානි සමාදියෙය්‍ය පාණාතිපාතා වේරමණිං, අදින්නාදානා වේරමණිං, කාමේසුමිච්ඡාචාරා වේරමණිං, මුසාවාදා වේරමණිං, සුරාමේරයමජ්ජපමාදට්ඨානා වේරමණිං. යෝ ච අන්තමසෝ ගන්ධූහනමත්තම්පි2 මෙත්තචිත්තං භාවෙය්‍ය, ඉදං තතෝ මහප්ඵලතරං.
ගෘහපතිය, වේලාම බ්‍රාහ්මණයා මහාදානය නම් වූ දානයක් දුන්නේ ද, යමෙක් සකදාගාමී සිය දෙනෙකුන් වළඳවයි ද, යමෙක් එක් අනාගාමී කෙනෙකුන් වළඳවයි ද, ….(පෙ)…. යමෙක් අනාගාමී සිය දෙනෙකුන් වළඳවයි ද, යමෙක් එක් රහත් නමක් වළඳවයි ද, ….(පෙ)…. යමෙක් රහතන් වහන්සේලා සිය දෙනෙකුන් වළඳවයි ද, යමෙක් එක් පසේබුදුවරයෙකු වළඳවයි ද, ….(පෙ)…. යමෙක් පසේබුදුවරු සිය දෙනෙකුන් වළඳවයි ද, යමෙක් තථාගත අරහත් සම්මා සම්බුදුරජුන් වළඳවයි ද, ….(පෙ)…. යමෙක් බුදුරජුන් ප්‍රමුඛ භික්ෂු සංඝයා වළඳවයි ද, ….(පෙ)…. යමෙක් සිව් දිශාවෙන් වඩින සංඝයා උදෙසා විහාරයක් කරවයි ද, ….(පෙ)…. යමෙක් පැහැදුණු සිතින් යුතුව බුදුරජුන් ද, ධර්මය ද, සංඝයා ද, සරණ යයි ද, ….(පෙ)…. යමෙක් පැහැදුණු සිතින් යුතුව සතුන් මැරීමෙන් වැළකීම ය, සොරකමෙන් වැළකීම ය, වැරදි කාම සේවනයෙන් වැළකීම ය, බොරු කීමෙන් වැළකීම ය, මත්පැන් – මත්ද්‍රව්‍ය භාවිතයෙන් වැළකීම ය යන සිල්පද සමාදන් වෙයි ද, ….(පෙ)…. යමෙක් අඩුගණනේ සුවඳ ස්වල්පයක් සිඹිනා මොහොතක් මෛත්‍රී චිත්තය දියුණු කරයි ද, මෙය එයට වඩා මහත් වූ අධිකතර ඵලයක් ඇත්තේ ය.
යඤ්ච ගහපති වේලාමෝ බ්‍රාහ්මණෝ දානං අදාසි මහාදානං, යෝ චේකං දිට්ඨිසම්පන්නං භෝජෙය්‍ය, යෝ ච සතං දිට්ඨිසම්පන්නානං භෝජෙය්‍ය, යෝ චේකං සකදාගාමිං භෝජෙය්‍ය, යෝ ච සතං සකදාගාමීනං භෝජෙය්‍ය, යෝ චේකං අනාගාමිං භෝජෙය්‍ය, යෝ ච සතං අනාගාමීනං භෝජෙය්‍ය, යෝ චේකං අරහන්තං භෝජෙය්‍ය, යෝ ච සතං අරහන්තානං භෝජෙය්‍ය, යෝ චේකං පච්චේකබුද්ධං භෝජෙය්‍ය, යෝ ච සතං පච්චේකබුද්ධානං භෝජෙය්‍ය. යෝ ච තථාගතං අරහන්තං සම්මාසම්බුද්ධං භෝජෙය්‍ය, යෝ ච බුද්ධපමුඛං භික්ඛුසංඝං භෝජෙය්‍ය, යෝ ච චාතුද්දිසං සංඝං උද්දිස්ස විහාරං කාරාපෙය්‍ය, යෝ ච පසන්නචිත්තෝ බුද්ධඤ්ච ධම්මඤ්ච සංඝඤ්ච සරණං ගච්ඡෙය්‍ය, යෝ ච පසන්නචිත්තෝ සික්ඛාපදානි සමාදියෙය්‍ය පාණාතිපාතා වේරමණී ....(පෙ).... සුරාමේරයමජ්ජපමාදට්ඨානා වේරමණී. යෝ ච අන්තමසෝ ගන්ධූහනමත්තම්පි මෙත්තචිත්තං භාවෙය්‍ය, යෝ ච අච්ඡරාසංඝාතමත්තම්පි අනිච්චසඤ්ඤං භාවෙය්‍ය ඉදං තතෝ මහප්ඵලතරන්ති.
ගෘහපතිය, වේලාම බ්‍රාහ්මණයා මහාදානය නම් වූ යම් දානයක් දුන්නේ ද, යමෙක් එක් සෝතාපන්න කෙනෙකුන් වළඳවයි ද, යමෙක් සෝතාපන්න සිය දෙනෙකුන් වළඳවයි ද, යමෙක් එක් සකදාගාමී කෙනෙකුන් වළඳවයි ද, යමෙක් සකදාගාමී සිය දෙනෙකුන් වළඳවයි ද, යමෙක් එක් අනාගාමී කෙනෙකුන් වළඳවයි ද, යමෙක් අනාගාමී සිය දෙනෙකුන් වළඳවයි ද, යමෙක් එක් රහත් නමක් වළඳවයි ද, යමෙක් රහතන් වහන්සේලා සිය දෙනෙකුන් වළඳවයි ද, යමෙක් එක් පසේබුදුවරයෙකු වළඳවයි ද, යමෙක් පසේබුදුවරු සිය දෙනෙකුන් වළඳවයි ද, යමෙක් තථාගත අරහත් සම්මා සම්බුදුරජුන් වළඳවයි ද, යමෙක් බුදුරජුන් ප්‍රමුඛ භික්ෂු සංඝයා වළඳවයි ද, යමෙක් සිව් දිශාවෙන් වඩින සංඝයා උදෙසා විහාරයක් කරවයි ද, යමෙක් පැහැදුණු සිතින් යුතුව බුදුරජුන්ද, ධර්මය ද, සංඝයා ද සරණ යයි ද, යමෙක් පැහැදුණු සිතින් යුතුව සතුන් මැරීමෙන් වැළකීම ය, සොරකමෙන් වැළකීම ය, වැරදි කාම සේවනයෙන් වැළකීම ය, බොරු කීමෙන් වැළකීම ය, මත්පැන් – මත්ද්‍රව්‍ය භාවිතයෙන් වැළකීම ය යන සිල්පද සමාදන් වෙයි ද, යමෙක් අඩුගණනේ සුවඳ ස්වල්පයක් සිඹිනා මොහොතක් මෛත්‍රී චිත්තය දියුණු කරයි ද, යමෙක් අසුරු සැණක් ගසන මොහොතක් අනිත්‍ය සංඥාව වඩයි නම් මෙය ඒ සියල්ලට වඩා මහත් වූ අධිකතර ඵලයක් ඇත්තේ ය.”
සාදු! සාදු!! සාදු!!!
වේලාම සූත්‍රය නිමා විය.
සීහනාදවග්ගෝ දුතියෝ.
දෙවෙනි සීහනාද වර්ගය අවසන් විය.
තස්සුද්දානං:
එහි පිළිවෙල උද්දානයයි :
නාදෝ ස උපාදිසේසෝ ච කොට්ඨිතේන සමිද්ධිනා
ගණ්ඩසඤ්ඤා කුලං මෙත්තා දේවතා වේලාමේනචාති
සීහනාද සූත්‍රය, සෝපාදිසේස සූත්‍රය, කොට්ඨිත සූත්‍රය, සමිද්ධි සූත්‍රය, ගණ්ඩ සූත්‍රය, සංඥා සූත්‍රය, කුල සූත්‍රය, මෙත්තා සූත්‍රය, දේවතා සූත්‍රය සහ වේලාම සූත්‍රය වශයෙන් මෙහි සූත්‍ර දසයකි.
