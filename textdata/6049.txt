සංයුත්ත නිකාය
මහා වග්ගෝ
2.6.2. පරියාය සුත්තං
2.6.2. ධර්ම ක්‍රමය ගැන වදාළ දෙසුම
අථ ඛෝ සම්බහුලා භික්ඛූ පුබ්බන්හසමයං නිවාසෙත්වා පත්තචීවරමාදාය සාවත්ථිං පිණ්ඩාය පවිසිංසු. අථ ඛෝ තේසං භික්ඛූනං ඒතදහෝසි: “අතිප්පගෝ ඛෝ තාව සාවත්ථියං පිණ්ඩාය චරිතුං. යන්නූන මයං යේන අඤ්ඤතිත්ථියානං පරිබ්බාජකානං ආරාමෝ තේනුපසංකමෙය්‍යාමා”ති. අථ ඛෝ තේ භික්ඛූ යේන අඤ්ඤතිත්ථියානං පරිබ්බාජකානං ආරාමෝ තේනුපසංකමිංසු. උපසංකමිත්වා තේහි අඤ්ඤතිත්ථියේහි පරිබ්බාජකේහි සද්ධිං සම්මෝදිංසු. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදිංසු. ඒකමන්තං නිසින්නේ ඛෝ තේ භික්ඛූ තේ අඤ්ඤතිත්ථියා පරිබ්බාජකා ඒතදවෝචුං: “සමණෝ ආවුසෝ, ගෝතමෝ සාවකානං ඒවං ධම්මං දේසේති. “ඒථ තුම්හේ භික්ඛවේ, පඤ්චනීවරණේ පහාය චේතසෝ උපක්කිලේසේ පඤ්ඤාය දුබ්බලීකරණේ සත්තබොජ්ඣංගේ යථාභූතං භාවේථා”ති. මයම්පි ඛෝ ආවුසෝ, සාවකානං ඒවං ධම්මං දේසේම. “ඒථ තුම්හේ ආවුසෝ, පඤ්චනීවරණේ පහාය චේතසෝ උපක්කිලේසේ පඤ්ඤාය දුබ්බලීකරණේ සත්තබොජ්ඣංගේ යථාභූතං භාවේථා”ති. ඉධ නෝ ආවුසෝ කෝ විසේසෝ, කෝ අධිප්පායෝ, කිං නානාකරණං, සමණස්ස වා ගෝතමස්ස අම්හාකං වා යදිදං ධම්මදේසනාය වා ධම්මදේසනං අනුසාසනියා වා අනුසාසන්ති”
එකල්හී බොහෝ භික්ෂූහු පෙරවරුවෙහි සිවුරු හැඳ පොරොවාගෙන පාත්‍රය හා සිවුර ගෙන සැවැත් නුවර පිඬු පිණිස පිවිසියාහු ය. ඉක්බිති ඒ භික්ෂූන්ට මේ අදහස ඇතිවූයේ ය. ‘සැවැත් නුවර පිඬු පිණිස හැසිරෙන්නට තව ම වේලාසන වැඩි ය. එහෙයින් අපි අන්‍යතීර්ථක පිරිවැජියන්ගේ ආරාමය වෙත යන්නෙමු නම් මැනැවැ’ යි.
ඉක්බිති ඒ භික්ෂූහු අන්‍ය තීර්ථක පිරිවැජියන්ගේ ආරාමය කරා ගියහ. ගොස් ඒ අන්‍ය තීර්ථක පරිබ්‍රාජකයන් හා සතුටු වූහ. සතුටු විය යුතු සිහි කටයුතු පිළිසඳර කථාව නිමා කොට එකත්පස් ව හිඳගත්හ. එකත්පස් ව හුන් ඒ භික්ෂූන්ට ඒ අන්‍ය තීර්ථක පරිබ්‍රාජකයෝ මෙය පැවසූහ.
“ආයුෂ්මත්නි, ශ්‍රමණ ගෞතමයන් වහන්සේ ශ්‍රාවකයින්ට මෙසේ ධර්මය දෙසත් නොවැ. එනම්, ‘එව් මහණෙනි, ඔබ සිත කෙලෙසන, ප්‍රඥාව දුර්වල කරන පංච නීවරණයන් දුරු කොට, සප්ත බොජ්ඣංගයන් ඒ වූ සැටියෙන් ම වඩව්’ යනුවෙනි. ආයුෂ්මත්නි, අපි ත් ශ්‍රාවකයන්ට ඔය අයුරින් ධර්මය දෙසමු. එනම් ‘එව් ආයුෂ්මත්නි, ඔබ සිත කෙලෙසන, ප්‍රඥාව දුර්වල කරන පංච නීවරණයන් දුරු කොට, සප්ත බොජ්ඣංගයන් ඒ වූ සැටියෙන් ම වඩව්’ යනුවෙනි.
ආයුෂ්මත්නි, මෙහිලා ශ්‍රමණ ගෞතමයන් වහන්සේගේ හෝ අපගේ හෝ ධර්ම දේශනාවෙන් ධර්ම දේශනාව වේවා, අනුශාසනාවෙන් අනුශාසනාව වේවා, කවර විශේෂයක් ද? කවර අදහසක් ද? කවර නානත්වයක් ද?”
අථ ඛෝ තේ භික්ඛූ තේසං අඤ්ඤතිත්ථියානං පරිබ්බාජකානං භාසිතං නේව අභිනන්දිංසු, නප්පටික්කෝසිංසු. අනභිනන්දිත්වා අප්පටික්කෝසිත්වා උට්ඨායාසනා පක්කමිංසු, “භගවතෝ සන්තිකේ ඒතස්ස භාසිතස්ස අත්ථං ආජානිස්සාමා”ති. අථ ඛෝ තේ භික්ඛූ සාවත්ථියං පිණ්ඩාය චරිත්වා පච්ඡාභත්තං පිණ්ඩපාතපටික්කන්තා යේන භගවා තේනුපසංකමිංසු. උපසංකමිත්වා භගවන්තං අභිවාදෙත්වා ඒකමන්තං නිසීදිංසු. ඒකමන්තං නිසින්නා ඛෝ තේ භික්ඛූ භගවන්තං ඒතදවෝචුං: “ඉධ මයං භන්තේ පුබ්බන්හසමයං නිවාසෙත්වා පත්තචීවරමාදාය සාවත්ථිං පිණ්ඩාය පවිසිම්හ. තේසං නෝ භන්තේ, අම්හාකං ඒතදහෝසි: “අතිප්පගෝ ඛෝ තාව සාවත්ථියං පිණ්ඩාය චරිතුං. යන්නූන මයං යේනඤ්ඤතිත්ථියානං පරිබ්බාජකානං ආරාමෝ තේනුපසංකමෙය්‍යාමා”ති.
එකල්හී ඒ භික්ෂූහු ඒ අන්‍ය තීර්ථක පරිබ්‍රාජකයන්ගේ ප්‍රකාශය නොපිළිගත්තාහු ය. ප්‍රතික්ෂේප නොකළාහු ය. නොපිළිගෙන, ප්‍රතික්ෂේප නොකොට ‘භාග්‍යවතුන් වහන්සේ සමීපයෙහි මේ පැවසූ කරුණෙහි අර්ථය දැනගන්නෙමු’ යි හුනස්නෙන් නැගිට පිටත් ව ගියාහු ය.
ඉක්බිති ඒ භික්ෂූහු සැවැත් නුවර පිඬු පිණිස හැසිර පසුබත් කාලයෙහි පිණ්ඩපාතයෙන් වැළකී භාග්‍යවතුන් වහන්සේ වෙත එළඹියහ. එළඹ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ඒ භික්ෂූහු භාග්‍යවතුන් වහන්සේට මෙය පැවසූහ.
“ස්වාමීනී, මෙහිලා අපි පෙරවරුවෙහි සිවුරු හැඳ පොරොවාගෙන පාත්‍රය හා සිවුර ගෙන සැවැත් නුවර පිඬු පිණිස පිවිසියෙමු. ස්වාමීනී, ඉක්බිති අපට මේ අදහස ඇතිවූයේ ය. ‘සැවැත් නුවර පිඬු පිණිස හැසිරෙන්නට තව ම වේලාසන වැඩි ය. එහෙයින් අපි අන්‍යතීර්ථක පිරිවැජියන්ගේ ආරාමය වෙත යන්නෙමු නම් මැනැවැ’ යි.
අථ ඛෝ මයං භන්තේ, යේනඤ්ඤතිත්ථියානං පරිබ්බාජකානං ආරාමෝ තේනුපසංකමිම්හ. උපසංකමිත්වා තේහි අඤ්ඤතිත්ථියේහි පරිබ්බාජකේහි සද්ධිං සම්මෝදිම්හ. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදිම්හ. ඒකමන්තං නිසින්නේ ඛෝ අම්හේ භන්තේ, තේ අඤ්ඤතිත්ථියා පරිබ්බාජකා ඒතදවෝචුං: “සමණෝ ආවුසෝ ගෝතමෝ සාවකානං ඒවං ධම්මං දේසේති. “ඒථ තුම්හේ භික්ඛවේ, පඤ්චනීවරණේ පහාය චේතසෝ උපක්කිලේසේ පඤ්ඤාය දුබ්බලීකරණේ සත්ත බොජ්ඣංගේ යථාභූතං භාවේථා”ති. මයම්පි ඛෝ ආවුසෝ, සාවකානං ඒවං ධම්මං දේසේම: “ඒථ තුම්හේ ආවුසෝ, පඤ්චනීවරණේ පහාය චේතසෝ උපක්කිලේසේ පඤ්ඤාය දුබ්බලීකරණේ, සත්තබොජ්ඣංගේ යථාභූතං භාවේථා”ති. ඉධ නෝ ආවුසෝ, කෝ විසේසෝ කෝ අධිප්පායෝ කිං නානාකරණං සමණස්ස වා ගෝතමස්ස අම්හාකං වා යදිදං ධම්මදේසනාය වා ධම්මදේසනං, අනුසාසනියා වා අනුසාසනින්ති. අථ ඛෝ මයං භන්තේ, තේසං අඤ්ඤතිත්ථියානං පරිබ්බාජකානං භාසිතං නේව අභිනන්දිම්හ, නප්පටික්කෝසිම්හ. අනභිනන්දිත්වා අප්පටික්කෝසිත්වා උට්ඨායාසනා පක්කමිම්හ. “භගවතෝ සන්තිකේ ඒතස්ස භාසිතස්ස අත්ථං ආජානිස්සාමා”ති.
ස්වාමීනී, ඉක්බිති ඒ අපි අන්‍ය තීර්ථක පිරිවැජියන්ගේ ආරාමය කරා ගියෙමු. ගොස් ඒ අන්‍ය තීර්ථක පරිබ්‍රාජකයන් හා සතුටු වුණෙමු. සතුටු විය යුතු සිහි කටයුතු පිළිසඳර කථාව නිමා කොට එකත්පස් ව හිඳගතිමු. ස්වාමීනී, එකත්පස් ව හුන් අපට ඒ අන්‍ය තීර්ථක පරිබ්‍රාජකයෝ මෙය පැවසූහ.
“ආයුෂ්මත්නි, ශ්‍රමණ ගෞතමයන් වහන්සේ ශ්‍රාවකයින්ට මෙසේ ධර්මය දෙසත් නොවැ. එනම්, ‘එව් මහණෙනි, ඔබ සිත කෙලෙසන, ප්‍රඥාව දුර්වල කරන පංච නීවරණයන් දුරු කොට, සප්ත බොජ්ඣංගයන් ඒ වූ සැටියෙන් ම වඩව්’ යනුවෙනි. ආයුෂ්මත්නි, අපි ත් ශ්‍රාවකයන්ට ඔය අයුරින් ධර්මය දෙසමු. එනම් ‘එව් ආයුෂ්මත්නි, ඔබ සිත කෙලෙසන, ප්‍රඥාව දුර්වල කරන පංච නීවරණයන් දුරු කොට, සප්ත බොජ්ඣංගයන් ඒ වූ සැටියෙන් ම වඩව්’ යනුවෙනි.
ආයුෂ්මත්නි, මෙහිලා ශ්‍රමණ ගෞතමයන් වහන්සේගේ හෝ අපගේ හෝ ධර්ම දේශනාවෙන් ධර්ම දේශනාව වේවා, අනුශාසනාවෙන් අනුශාසනාව වේවා, කවර විශේෂයක් ද? කවර අදහසක් ද? කවර නානත්වයක් ද?”
ස්වාමීනී, එකල්හී අපි ඒ අන්‍ය තීර්ථක පරිබ්‍රාජකයන්ගේ ප්‍රකාශය නොපිළිගත්තෙමු. ප්‍රතික්ෂේප නොකළෙමු. නොපිළිගෙන, ප්‍රතික්ෂේප නොකොට ‘භාග්‍යවතුන් වහන්සේ සමීපයෙහි මේ පැවසූ කරුණෙහි අර්ථය දැනගන්නෙමු’ යි හුනස්නෙන් නැගිට පිටත් ව ගියෙමු.”
ඒවං වාදිනෝ භික්ඛවේ, අඤ්ඤතිත්ථියා පරිබ්බාජකා ඒවමස්සු වචනීයා. අත්ථි පනාවුසෝ පරියායෝ යං පරියායං ආගම්ම පඤ්චනීවරණා දස හොන්ති. සත්ත බොජ්ඣංගා චතුද්දසාති? ඒවං පුට්ඨා භික්ඛවේ, අඤ්ඤතිත්ථියා පරිබ්බාජකා න චේව සම්පායිස්සන්ති. උත්තරිඤ්ච විඝාතං ආපජ්ජිස්සන්ති. තං කිස්ස හේතු: යථා තං භික්ඛවේ, අවිසයස්මිං. නාහං තං භික්ඛවේ, පස්සාමි සදේවකේ ලෝකේ සමාරකේ සබ්‍රහ්මකේ සස්සමණබ්‍රාහ්මණියා පජාය සදේවමනුස්සාය, යෝ ඉමේසං පඤ්හානං වෙය්‍යාකරණේන චිත්තං ආරාධෙය්‍ය, අඤ්ඤත්‍ර තථාගතේන වා තථාගතසාවකේන වා ඉතෝ වා පන සුත්වා.
“මහණෙනි, ඔය අයුරින් පවසන අන්‍ය තීර්ථක පරිබ්‍රාජකයන්ට මෙසේ පිළිතුරු දිය යුත්තේ ය. ‘ආයුෂ්මත්නි, යම් ධර්ම ක්‍රමයකට පැමිණ පංච නීවරණ දස අයුරු වන ක්‍රමයක් ඇත්තේ ද? සප්ත බොජ්ඣංගයන් දහහතර අයුරු වන ක්‍රමයක් ඇත්තේ ද?’ මහණෙනි, මෙසේ විමසූ විට අන්‍ය තීර්ථක පරිබ්‍රාජකයෝ පිළිතුරු දෙන්නට නොහැකිවන්නාහු ය. මත්තෙහි වෙහෙසට පත්වන්නාහු ය. ඒ මක් නිසා ද යත්, තමන්ට විෂය නොවන කරුණු අරභයා යම් සේ අසන ලද්දේ ද, එසේ ය.
මහණෙනි, තථාගතයන් විසින් හෝ තථාගත ශ්‍රාවකයෙකු විසින් හෝ මෙයින් අසා ඉගෙන ගත් කෙනෙකුන් හෝ හැර යමෙක් මේ ප්‍රශ්නයන් විසඳීමෙන් සිත සතුටු කරන්නේ නම්, දෙවියන් සහිත, මරුන් සහිත, බඹුන් සහිත, ශ්‍රමණ බ්‍රාහ්මණයන් සහිත දෙව් මිනිස් ප්‍රජාවෙන් යුතු ලෝකයෙහි එබඳු කෙනෙකු මම නොදකිමි.
කතමෝ ච භික්ඛවේ, පරියායෝ යං පරියායං ආගම්ම පඤ්චනීවරණා දස හොන්ති: යදපි භික්ඛවේ, අජ්ඣත්තං කාමච්ඡන්දෝ තදපි නීවරණං, යදපි බහිද්ධා කාමච්ඡන්දෝ තදපි නීවරණං. කාමච්ඡන්ද නීවරණන්ති ඉතිහිදං උද්දේසං ගච්ඡති.3 තදමිනාපේතං පරියායේන ද්වයං හෝති.
මහණෙනි, යම් ධර්ම ක්‍රමයකට පැමිණ පංච නීවරණයන් දස අයුරු වෙත් නම්, ඒ ධර්ම ක්‍රමය කුමක් ද? මහණෙනි, ආධ්‍යාත්මික යම් කාමච්ඡන්දයක් ඇද්ද, එය ද නීවරණයකි. බාහිර යම් කාමච්ඡන්දයක් ඇද්ද, එය ද නීවරණයකි. මෙසේ මෙය කාමච්ඡන්ද නීවරණය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, අජ්ඣත්තං බ්‍යාපාදෝ තදපි නීවරණං, යදපි බහිද්ධා බ්‍යාපාදෝ තදපි නීවරණං. බ්‍යාපාදනීවරණන්ති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, ආධ්‍යාත්මික යම් ව්‍යාපාදයක් ඇද්ද, එය ද නීවරණයකි. බාහිර යම් ව්‍යාපාදයක් ඇද්ද, එය ද නීවරණයකි. මෙසේ මෙය ව්‍යාපාද නීවරණය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, ථිනං තදපි නීවරණං, යදපි මිද්ධං තදපි නීවරණං. ථිනමිද්ධනීවරණන්ති ඉති හිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, යම් සිතෙහි කම්මැලිකමක් ඇද්ද, එය ද නීවරණයකි. යම් නිදිමතක් ඇද්ද, එය ද නීවරණයකි. මෙසේ මෙය ථීනමිද්ධ නීවරණය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, උද්ධච්චං තදපි නීවරණං, යදපි කුක්කුච්චං තදපි නීවරණං. උද්ධච්චකුක්කුච්චනීවරණන්ති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, යම් උද්ධච්චයක් ඇද්ද, එය ද නීවරණයකි. යම් කුකුසක් ඇද්ද, එය ද නීවරණයකි. මෙසේ මෙය උද්ධච්ච කුක්කුච්ච නීවරණය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, අජ්ඣත්තං ධම්මේසු විචිකිච්ඡා තදපි නීවරණං, යදපි බහිද්ධා ධම්මේසු විචිකිච්ඡා තදපි නීවරණං. විචිකිච්ඡා නීවරණන්ති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති. අයං ඛෝ භික්ඛවේ, පරියායෝ යං පරියායං ආගම්ම පඤ්චනීවරණා දස හොන්ති.
මහණෙනි, ආධ්‍යාත්මික ධර්මයන් පිළිබඳ ව සැකයක් ඇද්ද, එය ද නීවරණයකි. බාහිර ධර්මයන් පිළිබඳ ව සැකයක් ඇද්ද, එය ද නීවරණයකි. මෙසේ මෙය විචිකිච්ඡා නීවරණය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
මහණෙනි, යම් ධර්ම ක්‍රමයකට පැමිණ පංච නීවරණයන් දස අයුරු වෙත් නම්, ඒ ධර්ම ක්‍රමය මෙය යි.
කතමෝ ච භික්ඛවේ, පරියායෝ යං පරියායං ආගම්ම සත්ත බොජ්ඣංගා චතුද්දස හොන්ති: යදපි භික්ඛවේ, අජ්ඣත්තං ධම්මේසු සති තදපි සතිසම්බොජ්ඣංගෝ, යදපි බහිද්ධා ධම්මේසු සති තදපි සතිසම්බොජ්ඣංගෝ. සතිසම්බොජ්ඣංගෝති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, යම් ධර්ම ක්‍රමයකට පැමිණ සප්ත බොජ්ඣංගයන් දහහතර අයුරු වෙත් නම්, ඒ ධර්ම ක්‍රමය කුමක් ද?
මහණෙනි, ආධ්‍යාත්මික ධර්මයන් පිළිබඳ ව යම් සිහියක් ඇද්ද, එය ත් සති සම්බොජ්ඣංගය යි. බාහිර ධර්මයන් පිළිබඳ ව යම් සිහියක් ඇද්ද, එය ත් සති සම්බොජ්ඣංගය යි. මෙසේ මෙය සති සම්බොජ්ඣංගය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, අජ්ඣත්තං ධම්මේසු පඤ්ඤාය පවිචිනති පවිචරති පරිවීමංසමාපජ්ජති තදපි ධම්මවිචයසම්බොජ්ඣංගෝ. යදපි බහිද්ධා ධම්මේසු පඤ්ඤාය පවිචිනති පවිචරති පරිවීමංසමාපජ්ජති තදපි ධම්මවිචය සම්බොජ්ඣංගෝ. ධම්මවිචයසම්බොජ්ඣංගෝති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, ආධ්‍යාත්මික ධර්මයන් පිළිබඳ ව යම් ප්‍රඥාවෙන් විමසීමක් ඇද්ද, සෙවීමක් ඇද්ද, මැනැවින් විමසා බැලීමක් ඇද්ද, එය ත් ධම්මවිචය සම්බොජ්ඣංගය යි. බාහිර ධර්මයන් පිළිබඳ ව යම් ප්‍රඥාවෙන් විමසීමක් ඇද්ද, සෙවීමක් ඇද්ද, මැනැවින් විමසා බැලීමක් ඇද්ද, එය ත් ධම්මවිචය සම්බොජ්ඣංගය යි. මෙසේ මෙය ධම්මවිචය සම්බොජ්ඣංගය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, කායිකං විරියං තදපි විරියසම්බොජ්ඣංගෝ, යදපි චේතසිකං විරියං තදපි විරියසම්බොජ්ඣංගෝ. විරියසම්බොජ්ඣංගෝති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, යම් කායික වීරියක් ඇද්ද, එය ත් විරිය සම්බොජ්ඣංගය යි. යම් චෛතසික වීරියක් ඇද්ද, එය ත් විරිය සම්බොජ්ඣංගය යි. මෙසේ මෙය විරිය සම්බොජ්ඣංගය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, සවිතක්කසවිචාරා පීති තදපි පීතිසම්බොජ්ඣංගෝ. යදපි අවිතක්කඅවිචාරා පීති තදපි පීතිසම්බොජ්ඣංගෝ. පීතිසම්බොජ්ඣංගෝති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, විතර්ක සහිත විචාර සහිත යම් ප්‍රීතියක් ඇද්ද, එය ත් ප්‍රීති සම්බොජ්ඣංගය යි. විතර්ක රහිත විචාර රහිත යම් ප්‍රීතියක් ඇද්ද, එය ත් ප්‍රීති සම්බොජ්ඣංගය යි. මෙසේ මෙය ප්‍රීති සම්බොජ්ඣංගය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, කායපස්සද්ධි තදපි පස්සද්ධිසම්බොජ්ඣංගෝ, යදපි චිත්තපස්සද්ධි, තදපි පස්සද්ධිසම්බොජ්ඣංගෝ. පස්සද්ධිසම්බොජ්ඣංගෝති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, යම් කායික සැහැල්ලුවක් ඇද්ද, එය ත් පස්සද්ධි සම්බොජ්ඣංගය යි. යම් මානසික සැහැල්ලුවක් ඇද්ද, එය ත් පස්සද්ධි සම්බොජ්ඣංගය යි. මෙසේ මෙය පස්සද්ධි සම්බොජ්ඣංගය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, සවිතක්කෝ සවිචාරෝ සමාධි තදපි සමාධිසම්බොජ්ඣංගෝ, යදපි අවිතක්කෝ අවිචාරෝ සමාධි තදපි සමාධිසම්බොජ්ඣංගෝ. සමාධිසම්බොජ්ඣංගෝති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති.
මහණෙනි, විතර්ක සහිත විචාර සහිත යම් සමාධියක් ඇද්ද, එය ත් සමාධි සම්බොජ්ඣංගය යි. විතර්ක රහිත විචාර රහිත යම් සමාධියක් ඇද්ද, එය ත් සමාධි සම්බොජ්ඣංගය යි. මෙසේ මෙය සමාධි සම්බොජ්ඣංගය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
යදපි භික්ඛවේ, අජ්ඣත්තං ධම්මේසු උපේඛා තදපි උපේඛාසම්බොජ්ඣංගෝ: යදපි බහිද්ධාධම්මේසු උපේඛා තදපි උපේඛාසම්බොජ්ඣංගෝ. උපේඛාසම්බොජ්ඣංගෝති ඉතිහිදං උද්දේසං ගච්ඡති. තදමිනාපේතං පරියායේන ද්වයං හෝති. අයං ඛෝ භික්ඛවේ, පරියායෝ යං පරියායං ආගම්ම සත්ත බොජ්ඣංගා චතුද්දසාති.
මහණෙනි, ආධ්‍යාත්මික ධර්මයන් පිළිබඳ ව යම් උපේක්ෂාවක් ඇද්ද, එය ත් උපෙක්ඛා සම්බොජ්ඣංගය යි. බාහිර ධර්මයන් පිළිබඳ ව යම් උපේකෂාවක් ඇද්ද, එය ත් උපෙක්ඛා සම්බොජ්ඣංගය යි. මෙසේ මෙය උපෙක්ඛා සම්බොජ්ඣංගය යන ගණනට යයි. මේ ධර්ම ක්‍රමයෙන් මෙය දෙකක් වෙයි.
මහණෙනි, යම් ධර්ම ක්‍රමයකට පැමිණ සප්ත බොජ්ඣංගයන් දහහතර අයුරු වෙත් නම්, ඒ ධර්ම ක්‍රමය මෙය යි.
සාදු! සාදු!! සාදු!!!
පරියාය සූත්‍රය නිමා විය.
