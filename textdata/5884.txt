සංයුත්ත නිකාය
මහා වග්ගෝ
1.16.129.-144. ඕරම්භාගිය සංයෝජන සූත්‍රයෝ
1.16.129.-144. ඕරම්භාගිය සංයෝජන ගැන වදාළ දෙසුම්
පඤ්චිමානි භික්ඛවේ, ඕරම්භාගියානි සංයෝජනානි. කතමානි පඤ්ච: සක්කායදිට්ඨි විචිකිච්ඡා සීලබ්බතපරාමාසෝ කාමච්ඡන්දෝ ව්‍යාපාදෝ. ඉමානි ඛෝ භික්ඛවේ, පඤ්චෝරම්භාගියානි සංයෝජනානි. ඉමේසං ඛෝ භික්ඛවේ, පඤ්චන්නං ඕරම්භාගියානං සංයෝජනානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අරියෝ අට්ඨංගිකෝ මග්ගෝ භාවේතබ්බෝ. කතමෝ අරියෝ අට්ඨංගිකෝ මග්ගෝ: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති. විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඉමේසං ඛෝ භික්ඛවේ, පඤ්චන්නං ඕරම්භාගියානං සංයෝජනානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ ඕරම්භාගිය සංයෝජන පසකි. ඒ කවර පසක් ද යත්; සක්කාය දිට්ඨිය ය, විචිකිච්ඡාව ය, සීලබ්බත පරාමාසය ය, කාමච්ඡන්දය ය, ව්‍යාපාදය ය. මහණෙනි, මේ වනාහී පංච ඕරම්භාගිය සංයෝජනයෝ ය. මහණෙනි, මේ පංච ඕරම්භාගිය සංයෝජනයන් විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස ආර්ය අෂ්ටාංගික මාර්ගය වැඩිය යුත්තේ ය. කවර ආර්ය අෂ්ටාංගික මාර්ගයක් ද යත්, මහණෙනි, මෙහිලා භික්ෂුව නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි. මහණෙනි, මේ පංච ඕරම්භාගිය සංයෝජනයන් විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස මේ ආර්ය අෂ්ටාංගික මාර්ගය වැඩිය යුත්තේ ය.
