අංගුත්තර නිකාය
පඤ්චක නිපාතෝ
5.1.4.4. සීහ සේනාපති සුත්තං
5.1.4.4. සීහ සේනාපතිට වදාළ දෙසුම
ඒකං සමයං භගවා වේසාලිසං විහරති මහාවනේ කූටාගාර සාලායං. අථ ඛෝ සීහෝ සේනාපති යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ සීහෝ සේනාපති භගවන්තං ඒතදවෝච:
එක් සමයක භාග්‍යවතුන් වහන්සේ විශාලා මහනුවර මහාවනයෙහි කූටාගාර ශාලාවෙහි වැඩවසන සේක. එකල්හී සීහ සේනාපති භාග්‍යවතුන් වහන්සේ වෙත පැමිණියේ ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්තේ ය. එකත්පස් ව හුන් සීහ සේනාපති භාග්‍යවතුන් වහන්සේට මෙය සැළකළේ ය.
සක්කා නු ඛෝ භන්තේ සන්දිට්ඨිකං දානඵලං පඤ්ඤාපේතුන්ති?
“ස්වාමීනී, මේ ජීවිතයේ දී ම දානයෙන් ලැබෙන ඵල විපාක පණවන්නට හැකි සේක් ද?”
සක්කා සීහාති භගවා අවෝච. දායකෝ සීහ දානපති බහුනෝ ජනස්ස පියෝ හෝති මනාපෝ. යම්පි සීහ දායකෝ දානපති බහුනෝ ජනස්ස පියෝ හෝති මනාපෝ, ඉදම්පි සන්දිට්ඨිකං දානඵලං.
“පුළුවනි සීහයෙනි” යි භාග්‍යවතුන් වහන්සේ වදාළ සේක.
“සීහයෙනි, දන් දෙන දානපති තෙමේ බොහෝ ජනයා හට ප්‍රිය වෙයි. මනාප වෙයි. සීහයෙනි, දන් දෙන දානපතියෙක් යම් හෙයකින් බොහෝ දෙනා හට ප්‍රිය වෙයි නම් මනාප වෙයි නම්, මෙය ත් මෙලොව දී ම දැක්ක හැකි දානයෙහි ඵලයකි.
පුන චපරං සීහ දායකං දානපතිං සන්තෝ සප්පුරිසා භජන්ති. යම්පි සීහ දායකං දානපතිං සන්තෝ සප්පුරිසා භජන්ති, ඉදම්පි සන්දිට්ඨිකං දානඵලං.
තව ද සීහයෙනි, ශාන්ත වූ සත්පුරුෂයෝ දානපති දායකයා ව ඇසුරු කරති. සීහයෙනි, යම් හෙයකින් ශාන්ත වූ සත්පුරුෂයෝ දන් දෙන දානපතියෙකු ඇසුරු කරත් ද, මෙය ත් මෙලොව දී ම දැක්ක හැකි දානයෙහි ඵලයකි.
පුන චපරං සීහ දායකස්ස දානපතිනෝ කල්‍යාණෝ කිත්තිසද්දෝ අබ්භුග්ගච්ඡති. යම්පි සීහ දායකස්ස දානපතිනෝ කල්‍යාණෝ කිත්තිසද්දෝ අබ්භුග්ගච්ඡති, ඉදම්පි සන්දිට්ඨිකං දානඵලං.
තව ද සීහයෙනි, දන් දෙන දානපතියාගේ කල්‍යාණ වූ කීර්ති ඝෝෂාව උස් ව පැන නගින්නේ වෙයි. සීහයෙනි, යම් හෙයකින් දන් දෙන දානපතියාගේ කල්‍යාණ වූ කීර්ති ඝෝෂාව උස් ව පැන නගින්නේ වෙයි ද, මෙය ත් මෙලොව දී ම දැක්ක හැකි දානයෙහි ඵලයකි.
පුන චපරං සීහ දායකෝ දානපති යඤ්ඤදේව පරිසං උපසංකමති: යදි ඛත්තියපරිසං, යදි බ්‍රාහ්මණපරිසං, යදි ගහපතිපරිසං, යදි සමණපරිසං, විසාරදෝව උපසංකමති අමංකුභූතෝ. යම්පි සීහ දායකෝ දානපති යඤ්ඤදේවපරිසං උපසංකමති: යදි ඛත්තියපරිසං, යදි බ්‍රාහ්මණපරිසං, යදි ගහපති පරිසං, යදි සමණපරිසං, විසාරදෝව උපසංකමති අමංකුභූතෝ: ඉදම්පි සන්දිට්ඨිකං දානඵලං.
තව ද සීහයෙනි, දන් දෙන දානපති තෙමේ යම් ම පිරිසක් කරා එළඹෙයි ද, ඔවුන් ක්ෂත්‍රීය පිරිසක් වෙන්නට පුළුවනි. බ්‍රාහ්මණ පිරිසක් වෙන්නට පුළුවනි. ගෘහපති පිරිසක් වෙන්නට පුළුවනි. ශ්‍රමණ පිරිසක් වෙන්නට පුළුවනි. හැකිලීමකින් තොර ව, විශාරද බවින් යුතු ව එහි එළඹෙන්නේ වෙයි. සීහයෙනි, යම් හෙයකින් දන් දෙන දානපති තෙමේ ක්ෂත්‍රීය පිරිසක් වෙත වේවා, බ්‍රාහ්මණ පිරිසක් වෙත වේවා, ගෘහපති පිරිසක් වෙත වේවා, ශ්‍රමණ පිරිසක් වෙත වේවා එළඹෙන්නේ නම් විශාරද ව තේජසින් යුතුව එළඹෙයි ද, මෙය ත් මෙලොව දී ම දැක්ක හැකි දානයෙහි ඵලයකි.
පුන චපරං සීහ දායකෝ දානපති කායස්ස භේදා පරම්මරණා සුගතිං සග්ගං ලෝකං උපපජ්ජති. යම්පි සීහ දායකෝ දානපති කායස්ස භේදා පරම්මරණා සුගතිං සග්ගං ලෝකං උපපජ්ජති. ඉදං සම්පරායිකං දානඵලන්ති.
ඒවං වුත්තේ සීහෝ සේනාපති භගවන්තං ඒතදවෝච “යානිමානි භන්තේ භගවතා චත්තාරි සන්දිට්ඨිකානි දානඵලානි අක්ඛාතානි, නාහං එත්ථ භගවතෝ සද්ධාය ගච්ඡාමි. අහම්පේතානි ජානාමි. අහං භන්තේ දායකෝ දානපති බහුනෝ ජනස්ස පියෝ මනාපෝ. අහං භන්තේ දායකෝ දානපති, මං සන්තෝ සප්පුරිසා භජන්ති. අහං භන්තේ දායකෝ දානපති, මය්හං කල්‍යාණෝ කිත්තිසද්දෝ අබ්භුග්ගතෝ: සීහෝ සේනාපති දායකෝ කාරකෝ සංඝුපට්ඨාකෝති. අහං භන්තේ දායකෝ දානපති, යඤ්ඤදේව පරිසං උපසංකමාමි: යදි ඛත්තියපරිසං, යදි බ්‍රාහ්මණපරිසං, යදි ගහපති පරිසං, යදි සමණපරිසං, විසාරදෝව උපසංකමාමි අමංකුභූතෝ. යානිමානි භන්තේ භගවතා චත්තාරි සන්දිට්ඨිකානි දානඵලානි අක්ඛාතානි, නාහං එත්ථ භගවතෝ සද්ධාය ගච්ඡාමි. අහම්පේතානි ජානාමි. යඤ්ච ඛෝ මං භන්තේ භගවා ඒවමාහ: ‘දායකෝ සීහ දානපති කායස්ස භේදා පරම්මරණා සුගතිං සග්ගං ලෝකං උපපජ්ජතී’ති ඒතාහං න ජානාමි. එත්ථ ච පනාහං භගවතෝ සද්ධාය ගච්ඡාමී”ති.
තව ද සීහයෙනි, දන් දෙන දානපති තෙමේ කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ වෙයි. සීහයෙනි, යම් හෙයකින් දන් දෙන දානපති තෙමේ කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ වෙයි ද, මෙය පරලොව දී ලැබෙන දානයෙහි ඵලය යි.”
මෙසේ වදාළ කල්හී සීහ සේනාපති භාග්‍යවතුන් වහන්සේට මෙය පැවසුවේ ය.
“ස්වාමීනී, භාග්‍යවතුන් වහන්සේ විසින් මෙලොව දී දැක්ක හැකි යම් මේ සතරක් වූ දාන ඵල විපාකයෝ වදාරණ ලද්දාහු ද, එහිලා භාග්‍යවතුන් වහන්සේ වදාළ කරුණ පිළිබඳ ව හුදෙක් ශ්‍රද්ධාවෙන් ම නොගනිමි. මෙකරුණ මම ද දනිමි. ස්වාමීනී, මම දන්දෙන දානපතියෙක් වෙමි. බොහෝ ජනයාට ප්‍රිය මනාප කෙනෙකි. ස්වාමීනී, මම දන්දෙන දානපතියෙක් වෙමි. ශාන්ත සත්පුරුෂයෝ මාව ඇසුරු කරති. ස්වාමීනී, මම දන්දෙන දානපතියෙක් වෙමි. මා පිළිබඳ ව කල්‍යාණ වූ කීර්ති ඝෝෂාවක් උස් ව පැන නැගී ඇත. ‘සීහ සේනාපති තෙමේ දායකයෙකි. දන් පැන් කරවන්නෙකි. සංඝෝපස්ථායකයෙකි’ වශයෙනි. ස්වාමීනී, මම දන් දෙන දානපතියෙක් වෙමි. යම් ම පිරිසක් අතරට මම එළඹෙන්නෙම් නම් ඔවුන් ක්ෂත්‍රීය පිරිසක් වෙන්නට පුළුවනි. බ්‍රාහ්මණ පිරිසක් වෙන්නට පුළුවනි. ගෘහපති පිරිසක් වෙන්නට පුළුවනි. ශ්‍රමණ පිරිසක් වෙන්නට පුළුවනි. ඔවුන් අතර නොපැකිල ව, විශාරද ව එළඹෙමි. ස්වාමීනී, භාග්‍යවතුන් වහන්සේ විසින් වදාරණ ලද මෙලොව දී දැක්ක හැකි යම් මේ සතරක් වූ දානඵලයෝ ඇද්ද, ඒවා මම හුදු ශ්‍රද්ධාවෙන් නොගනිමි. එකරුණ මම ද දනිමි. ස්වාමීනී, භාග්‍යවතුන් වහන්සේ යම් කරුණක් මට මෙසේ වදාළ සේක් ද, ‘සීහයෙනි, දන් දෙන දානපති තෙමේ කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ ය’ යනුවෙන්. මෙකරුණ මම නොදනිමි. මෙහිලා මම් වනාහී භාග්‍යවතුන් වහන්සේ කෙරෙහි ශ්‍රද්ධාවෙන් දනිමි.”
ඒවමේතං සීහ, ඒව මේතං සීහ, දායකෝ දානපති කායස්ස භේදා පරම්මරණා සුගතිං සග්ගං ලෝකං උපපජ්ජතීති.
“සීහයෙනි, එය එසේ ම ය. සීහයෙනි, එය එසේ ම ය. දන් දෙන දානපති තෙමේ කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේය.”
(ගාථා)
දදං පියෝ හෝති භජන්ති නං බහූ කිත්තිඤ්ච පප්පෝති යසෝභිවඩ්ඩති,
අමංකුභූතෝ පරිසං විගාහති විසාරදෝ හෝති නරෝ අමච්ඡරී

1. මසුරු බවින් තොර වූ මනුෂ්‍යයා දන් දෙන්නේ ප්‍රිය වෙයි. බොහෝ දෙනා ඔහු ඇසුරු කරති. කීර්තියට ද පැමිණෙයි. යස පිරිවර වැඩෙන්නේ ය. තේජස් සහිත ව ම පිරිස් මැදට යන්නේ ය. විශාරද වෙයි.
තස්මා හි දානානි දදන්ති පණ්ඩිතා විනෙය්‍ය මච්ඡේරමලං සුඛේසිනෝ
තේ දීඝරත්තං තිදිවේ පතිට්ඨිතා දේවානං සහව්‍යතං ගතා රමන්ති
2. එහෙයින් සැප කැමති නුවණැත්තෝ මසුරු මල දුරු කොට දානාදී පින්කම් කරති. ඔවුහු දීර්ඝ කාලයක් දෙව්ලොව පිහිටියාහු දෙවියන් අතරට ගොස් සතුටු වෙති.
කතාවාසා කතකුසලා තතෝ චුතා සයංපභා අනුවිචරන්ති නන්දනං,
තේ තත්ථ නන්දන්ති රමන්ති මෝදරේ සමප්පිතා කාමගුණේහි පඤ්චහි
කත්වාන වාක්‍යං අසිතස්ස තාදිනෝ රමන්ති සග්ගේ සුගතස්ස සාවකා’ති
3. දෙව්ලොව වාසය පිණිස කරන ලද පින්කම් ඇති, කරන ලද කුසල් ඇති ඔවුහු එයින් චුත ව ස්වකීය ප්‍රභාවයෙන් බබලමින් නන්දන වනයෙහි සැරිසරති. ඔවුහු එහි සතුටු වෙති. සිත් අලවා වාසය කරති. පංච කාම ගුණයන් පිරිවරා සිටිති. තාදී ගුණ ඇති භාග්‍යවතුන් වහන්සේගේ වචනයට අනුව කටයුතු කොට සුගතයන් වහන්සේගේ ශ්‍රාවකයෝ දෙව්ලොවෙහි සතුටු වෙති.
සාදු! සාදු!! සාදු!!!
සීහසේනාපති සූත්‍රය නිමා විය.
