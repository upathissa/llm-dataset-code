අංගුත්තර නිකාය
දසක නිපාතෝ
10.5.1.2. දුතිය නිරය සුත්තං
10.5.1.2. නිරය ගැන වදාළ දෙවෙනි දෙසුම
දසහි භික්ඛවේ ධම්මේහි සමන්නාගතෝ යථාභතං නික්ඛිත්තෝ ඒවං නිරයේ. කතමේහි දසහි:
මහණෙනි, දස කරුණකින් සමන්විත තැනැත්තා ඔසොවාගෙන පැමිණි බරක් බිම තබන්නේ යම් සේ ද, එසෙයින් ම නිරයෙහි උපදියි. ඒ කවර කරුණු දසයකින් ද යත්;
ඉධ භික්ඛවේ ඒකච්චෝ පාණාතිපාතී හෝති ලු‍ද්දෝ ලෝහිතපාණී හතපහතේ නිවිට්ඨෝ අදයාපන්නෝ සබ්බපාණභූතේසු. අදින්නාදායී හෝති ....(පෙ).... කාමේසු මිච්ඡාචාරී හෝති ....(පෙ).... මුසාවාදී හෝති ....(පෙ).... පිසුනාවාචෝ හෝති ....(පෙ).... ඵරුසාවාචෝ හෝති ....(පෙ).... සම්ඵප්පලාපී හෝති ....(පෙ).... අභිජ්ඣාලූ හෝති ....(පෙ).... ව්‍යාපන්නචිත්තෝ හෝති ....(පෙ).... මිච්ඡාදිට්ඨිකෝ හෝති විපරීතදස්සනෝ, ‘නත්ථි දින්නං, නත්ථි යිට්ඨං, නත්ථි හුතං, නත්ථි සුකටදුක්කටානං කම්මානං ඵලං විපාකෝ, නත්ථි අයං ලෝකෝ, නත්ථි පරෝ ලෝකෝ, නත්ථි මාතා, නත්ථි පිතා, නත්ථි සත්තා ඕපපාතිකා, නත්ථි ලෝකේ සමණබ්‍රාහ්මණා සම්මග්ගතා සම්මාපටිපන්නා යේ ඉමඤ්ච ලෝකං පරඤ්ච ලෝකං සයං අභිඤ්ඤා සච්ඡිකත්වා පවේදෙන්තී’ති.
මහණෙනි, මෙහිලා ඇතැමෙක් සතුන් මරන්නේ වෙයි. හේ රෞද්‍ර ය. ලේ වැකුණු අත් ඇත්තේ ය. වැනසීම්, පැහැර ගැනීම් වලින් යුක්ත වූයේ ය. සියළු ප්‍රාණභූතයන් කෙරෙහි දයා නැත්තේ ය. සොරකම් කරන්නේ වෙයි. ….(පෙ)…. වැරදි කාම සේවනයෙන් යුතු වූයේ වෙයි. ….(පෙ)…. බොරු කියන්නේ වෙයි. ….(පෙ)…. කේළාම් කියන්නෙක් වෙයි. ….(පෙ)…. දරුණු වචන කියන්නේ වෙයි. ….(පෙ)…. නිසරු දේ කියන්නේ වෙයි. ….(පෙ)…. අන්සතු දෙයට ආසා කරයි. ….(පෙ)…. ද්වේෂ සිතින් යුතු වූයේ වෙයි. ….(පෙ)…. වැරදි දෘෂ්ටියක් ගත්තේ වෙයි. විපරීත දැක්මකින් යුතු වූයේ වෙයි. ‘දෙන ලද්දෙහි විපාක නැත්තේ ය. පුදන ලද්දෙහි විපාක නැත්තේ ය. සේවායෙහි විපාක නැත්තේ ය. හොඳ නරක කර්මයන්ගේ විපාක නැත්තේ ය. මෙලොවක් නැත්තේ ය. පරලොවක් නැත්තේ ය. මවක් නැත්තේ ය. පියෙක් නැත්තේ ය. ඕපපාතික සත්වයෝ නැත්තාහ. ලොවෙහි නිවැරදි මගට පිළිපන්, නිවැරදි මගෙහි ගිය මෙලොව පරලොව පිළිබඳ සිය විශිෂ්ට ඥානයෙන් අත්දැක යමක් පවසත් නම්, එබඳු වූ ශ්‍රමණ බ්‍රාහ්මණයෝ නැත්තාහු යැ’යි. මෙබඳු දෙයක් සිතට ගත්තේ වෙයි.
ඉමේහි ඛෝ භික්ඛවේ දසහි ධම්මේහි සමන්නාගතෝ යථාභතං නික්ඛිත්තෝ ඒවං නිරයේති.
මහණෙනි, මෙම දස කරුණෙන් සමන්විත තැනැත්තා ඔසොවාගෙන පැමිණි බරක් බිම තබන්නේ යම් සේ ද, එසෙයින් ම නිරයෙහි උපදියි.
දසහි භික්ඛවේ ධම්මේහි සමන්නාගතෝ යථාභතං නික්ඛිත්තෝ ඒවං සග්ගේ. කතමේහි දසහි:
මහණෙනි, දස කරුණකින් සමන්විත තැනැත්තා ඔසොවාගෙන පැමිණි බරක් බිම තබන්නේ යම් සේ ද, එසෙයින් ම සුගතියෙහි උපදියි. ඒ කවර කරුණු දසයකින් ද යත්;
ඉධ භික්ඛවේ ඒකච්චෝ පාණාතිපාතං පහාය පාණාතිපාතා පටිවිරතෝ හෝති, නිහිතදණ්ඩෝ නිහිතසත්ථෝ, ලජ්ජී දයාපන්නෝ සබ්බපාණභූතහිතානුකම්පී විහරති. අදින්නාදානං පහාය අදින්නාදානා පටිවිරතෝ හෝති ....(පෙ).... කාමේසු මිච්ඡාචාරං පහාය කාමේසු මිච්ඡාචාරා පටිවිරතෝ හෝති ....(පෙ).... මුසාවාදං පහාය මුසාවාදා පටිවිරතෝ හෝති ....(පෙ).... පිසුනං වාචං පහාය පිසුනා වාචා පටිවිරතෝ හෝති ....(පෙ).... ඵරුසං වාචං පහාය ඵරුසාය වාචාය පටිවිරතෝ හෝති ....(පෙ).... සම්ඵප්පලාපං පහාය සම්ඵප්පලාපා පටිවිරතෝ හෝති ....(පෙ).... අනභිජ්ඣාලූ හෝති ....(පෙ).... අබ්‍යාපන්නචිත්තෝ හෝති ....(පෙ).... සම්මා දිට්ඨිකෝ හෝති අවිපරීතදස්සනෝ, ‘අත්ථි දින්නං අත්ථි යිට්ඨං, අත්ථි හුතං, අත්ථි සුකටදුක්කටානං කම්මානං ඵලං විපාකෝ, අත්ථි අයං ලෝකෝ, අත්ථි පරෝ ලෝකෝ, අත්ථි මාතා, අත්ථි පිතා, අත්ථි සත්තා ඕපපාතිකා, අත්ථි ලෝකේ සමණබ්‍රාහ්මණා සම්මග්ගතා, සම්මා පටිපන්නා, යේ ඉමඤ්ච ලෝකං පරඤ්ච ලෝකං සයං අභිඤ්ඤා සච්ඡිකත්වා පවේදෙන්තී’ති.
මහණෙනි, මෙහිලා ඇතැමෙක් සතුන් මැරීම අත්හැර සතුන් මැරීමෙන් වැළකුණේ වෙයි. දඬු මුගුරු අත්හැරියේ වෙයි. අවි ආයුධ අත්හැරියේ වෙයි. ලැජ්ජාවෙන් යුතු වෙයි. දයාවෙන් යුතුවෙයි. සියළු සත්ව වර්ගයා කෙරෙහි හිතානුකම්පී ව වාසය කරයි. ….(පෙ)…. සොරකම අත්හැර සොරකමින් වැළකුණේ වෙයි. ….(පෙ)…. වැරදි කාම සේවනය අත්හැර, වැරදි කාම සේවනයෙන් වැළකුණේ වෙයි. ….(පෙ)…. බොරු කීම අත්හැර, බොරු කීමෙන් වැළකුණේ වෙයි. ….(පෙ)…. කේළාම් කීම අත්හැර, කේළාම් කීමෙන් වැළකුණේ වෙයි. ….(පෙ)…. දරුණු වචන අත්හැර, දරුණු වචනයෙන් වැළකුණේ වෙයි. ….(පෙ)…. නිසරු දේ කීම අත්හැර නිසරු දේ පැවසීමෙන් වැළකුණේ වෙයි. ….(පෙ)…. අන්සතු දෙයට ආසා නොකරයි. ….(පෙ)…. ද්වේෂ නැති සිතින් යුතු වූයේ වෙයි. ….(පෙ)…. නිවැරදි දෘෂ්ටියක් ගත්තේ වෙයි. අවිපරීත දැක්මකින් යුතු වූයේ වෙයි. ‘දෙන ලද්දෙහි විපාක ඇත්තේ ය. පුදන ලද්දෙහි විපාක ඇත්තේ ය. සේවායෙහි විපාක ඇත්තේ ය. හොඳ නරක කර්මයන්ගේ විපාක ඇත්තේ ය. මෙලොවක් ඇත්තේ ය. පරලොවක් ඇත්තේ ය. මවක් ඇත්තේ ය. පියෙක් ඇත්තේ ය. ඕපපාතික සත්වයෝ ඇත්තාහ. ලොවෙහි නිවැරදි මගට පිළිපන්, නිවැරදි මගෙහි ගිය මෙලොව පරලොව පිළිබඳ සිය විශිෂ්ට ඥානයෙන් අත්දැක යමක් පවසත් නම්, එබඳු වූ ශ්‍රමණ බ්‍රාහ්මණයෝ ඇත්තාහු යැ’යි. මෙබඳු දෙයක් සිතට ගත්තේ වෙයි.
ඉමේහි ඛෝ භික්ඛවේ දසහි ධම්මේහි සමන්නාගතෝ යථාභතං නික්ඛිත්තෝ ඒවං සග්ගේති.
මහණෙනි, මෙම දස කරුණෙන් සමන්විත තැනැත්තා ඔසොවාගෙන පැමිණි බරක් බිම තබන්නේ යම් සේ ද, එසෙයින් ම සුගතියෙහි උපදියි.
සාදු! සාදු!! සාදු!!!
දුතිය නිරය සූත්‍රය නිමා විය.
