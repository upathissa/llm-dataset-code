සංයුත්ත නිකාය
සළායතන වග්ගෝ
2.1.6. සල්ල සුත්තං
2.1.6. හුල ගැන වදාළ දෙසුම
අස්සුතවා භික්ඛවේ පුථුජ්ජනෝ සුඛම්පි වේදනං වේදියති, දුක්ඛම්පි වේදනං වේදියති, අදුක්ඛමසුඛම්පි වේදනං වේදියති. සුතවා භික්ඛවේ, අරියසාවකෝ සුඛම්පි වේදනං වේදියති, දුක්ඛම්පි වේදනං වේදියති, අදුක්ඛමසුඛම්පි වේදනං වේදියති. තත්‍ර භික්ඛවේ කෝ විසේසෝ, කෝ අධිප්පායෝ කිං නානාකරණං සුතවතෝ අරියසාවකස්ස අස්සුතවතා පුථුජ්ජනේනාති?
පින්වත් මහණෙනි, අශ්‍රැතවත් පෘතග්ජනයා සැප විඳීමත් විඳිනවා. දුක් විඳීමත් විඳිනවා. දුක් සැප රහිත විඳීමත් විඳිනවා. පින්වත් මහණෙනි, ශ්‍රැතවත් ආර්ය ශ්‍රාවකයා සැප විඳීමත් විඳිනවා. දුක් විඳීමත් විඳිනවා. දුක් සැප රහිත විඳීමත් විඳිනවා. පින්වත් මහණෙනි, මේ කාරණයේදී අශ්‍රැතවත් පෘතග්ජනයාගේත් ශ්‍රැතවත් ආර්ය ශ්‍රාවකයාගේත් විශේෂත්වය මොකක්ද? අදහස මොකක්ද? වෙනස්කම මොකක්ද?
භගවම්මූලකා නෝ භන්තේ ධම්මා භගවන්නෙත්තිකා භගවම්පටිසරණා, සාධු වත භන්තේ භගවන්තං යේව පටිභාතු ඒතස්ස භාසිතස්ස අත්ථෝ භගවතෝ සුත්වා භික්ඛු ධාරෙස්සන්තීති. තේන හි භික්ඛවේ සුණාථ, සාධුකං මනසිකරෝථ, භාසිස්සාමීති. ඒවං භන්තේති ඛෝ තේ භික්ඛු භගවතෝ පච්චස්සෝසුං, භගවා ඒතදවෝච:
ස්වාමීනී, අපගේ ශ්‍රී සද්ධර්මය වනාහී භාග්‍යවතුන් වහන්සේ ම මුල් කොට ඇති සේක. භාග්‍යවතුන් වහන්සේ ප්‍රධාන කොට ඇති සේක. භාග්‍යවතුන් වහන්සේ ම පිළිසරණ කොට ඇති සේක. ස්වාමීනි, සැබවින් ම ඔය වදාළ කරුණෙහි අර්ථය භාග්‍යවතුන් වහන්සේට ම වැටහෙන සේක් නම් ඉතා මැනැවි. භික්ෂූන් වහන්සේලා මතකයේ රඳවා ගන්නේ භාග්‍යවතුන් වහන්සේගෙන් අසාගෙනයි. එසේ වී නම් පින්වත් මහණෙනි, මනාකොට අසන්න. නුවණින් තේරුම් ගන්න. පවසන්නෙමි. එසේය ස්වාමීනි, කියලා ඒ භික්ෂූන් වහන්සේලා භාග්‍යවතුන් වහන්සේට පිළිතුරු දුන්නා. භාග්‍යවතුන් වහන්සේ මෙය වදාළා.
අස්සුතවා භික්ඛවේ පුථුජ්ජනෝ දුක්ඛාය වේදනාය ඵුට්ඨෝ සමානෝ සෝචති කිලමති පරිදේවති උරත්තාළිං කන්දති සම්මෝහං ආපජ්ජති. සෝ ද්වේ වේදනා වේදියති කායිකඤ්ච චේතසිකඤ්ච. සෙය්‍යථාපි භික්ඛවේ, පුරිසං සල්ලේන විජ්ඣය්‍යේුං තමේනං දුතියේන සල්ලේන අනුවේධං විජ්​ඣෙ‍ය්‍යුං ඒවං හි සෝ භික්ඛවේ, පුරිසෝ ද්වේ සල්ලේන වේදනා වේදියේථ.
පින්වත් මහණෙනි, අශ්‍රැතවත් පෘතග්ජනයා දුක් වේදනාවෙන් පහස ලැබූ විට සෝක කරනවා. ක්ලාන්ත වෙනවා. වැලපෙනවා. පපුවෙහි අත් ගසා ගන්නවා. සිහි කල්පනා නැති කර ගන්නවා. ඔහු කායිකවත්, මානසිකවත් වේදනා දෙකක් විඳිනවා. පින්වත් මහණෙනි, ඒක මේ වගේ දෙයක්. පුරුෂයෙකුට හුලකින් විදිනවා. ඒ සමීපයට ම දෙවෙනි හුලකිනුත් විදිනවා. එතකොට පින්වත් මහණෙනි, ඒ පුරුෂයා හුල් දෙකකින් ම යි වේදනා විඳින්නේ.
ඒවමේව ඛෝ භික්ඛවේ අස්සුතවා පුථුජ්ජනෝ දුක්ඛාය වේදනාය ඵුට්ඨෝ සමානෝ සෝචති. කිලමති. පරිදේවති. උරත්තාළිං කන්දති. සම්මෝහං ආපජ්ජති. සෝ ද්වේ වේදනා වේදියති කායිකඤ්ච චේතසිකඤ්ච. තස්සායේව ඛෝ පන දුක්ඛාය වේදනාය ඵුට්ඨෝ සමානෝ පටිඝවා හෝති. තමේනං දුක්ඛාය වේදනාය පටිඝවන්තං යෝ දුක්ඛාය වේදනාය පටිඝානුසයෝ සෝ අනුසේති. සෝ දුක්ඛාය වේදනාය ඵුට්ඨෝ සමානෝ කාමසුඛං අභිනන්දති. තං කිස්ස හේතු, න භික්ඛවේ පජානාති අස්සුතවා පුථුජ්ජනෝ අඤ්ඤත්‍ර කාමසුඛා දුක්ඛාය වේදනාය නිස්සරණං, තස්ස කාමසුඛං අභිනන්දතෝ යෝ සුඛාය වේදනාය රාගානුසයෝ සෝ අනුසේති. සෝ තාසං වේදනානං සමුදයඤ්ච අත්ථගමඤ්ච අස්සාදඤ්ච ආදීනවඤ්ච නිස්සරණඤ්ච යථාභූතං නප්පජානාති.
පින්වත් මහණෙනි, අශ්‍රැතවත් පෘතග්ජනයාත් ඔය වගේමයි. දුක් වේදනාවෙන් පහස ලැබූ විට සෝක කරනවා. ක්ලාන්ත වෙනවා. වැලපෙනවා. පපුවෙහි අත් ගසා ගන්නවා. සිහි කල්පනා නැති කර ගන්නවා. ඔහු කායිකවත්, මානසිකවත් වේදනා දෙකක් විඳිනවා. ඔහු දුක් වේදනාවෙන් පහස ලැබූ විට ක්‍රෝධ සහිත වෙනවා. ඒ දුක් වේදනාවෙන් ඇති වූ ක්‍රෝධ ඇති ඔහු තුළ දුක් වේදනාවෙන් හට ගන්නා යම් පටිඝානුසයක් ඇත් නම්, එය සිත ඇතුළේ ඇති වෙනවා. ඔහු ඒ දුක් වේදනාවෙන් පහස ලබලා කාම සැපයයි සතුටින් පිළිගන්නේ. එයට හේතුව කුමක්ද? පින්වත් මහණෙනි, අශ්‍රැතවත් පෘතග්ජනයා කම් සැප විඳීමෙන් බැහැරව දුක් වේදනාවෙන් නිදහස් වීමක් ගැන දන්නේ නෑ. කාම සැපය සතුටින් පිළිගනිද්දී සැප වේදනාවෙහි යම් රාගානුසයක් ඇත්නම්, එය ඔහුගේ සිත ඇතුළේ ඇති වෙනවා. ඔහු ඒ වේදනාවන්ගේ හටගැනීමවත්, නැතිවීමවත්, ආශ්වාදයවත්, ආදීනවයවත්, නිස්සරණයවත් ඒ ආකාරයෙන් ම අවබෝධ කරන්නේ නෑ.
තස්ස තාසං වේදනානං සමුදයඤ්ච අත්ථගමඤ්ච අස්සාදඤ්ච ආදීනවඤ්ච නිස්සරණඤ්ච යථාභූතං අප්පජානතෝ යෝ අදුක්ඛමසුඛාය වේදනාය අවිජ්ජානුසයෝ සෝ අනුසේති. සෝ සුඛඤ්චේ1 වේදනං වේදියති, සඤ්ඤුත්තෝ නං වේදයති. දුක්ඛඤ්චේ වේදනං වේදියති, සඤ්ඤුත්තෝ නං වේදියති. අදුක්ඛමසුඛඤ්චේ වේදනං වේදියති, සඤ්ඤුත්තෝ නං වේදියති. අයං වුච්චති භික්ඛවේ අස්සුතවා පුථුජ්ජනෝ සඤ්ඤුත්තෝ ජාතියා ජරාමරණේන සෝකේහි පරිදේවේහි දුක්ඛේහි දෝමනස්සේහි උපායාසේහි සඤ්ඤුත්තෝ දුක්ඛස්මාති වදාමි.
ඒ වේදනාවන්ගේ හටගැනීමවත්, නැතිවීමවත්, ආශ්වාදයවත්, ආදීනවයවත්, නිස්සරණයවත් ඒ ආකාරයෙන් ම අවබෝධ නොකරන නිසා ඔහු තුළ දුක් සැප රහිත විඳීමෙන් යම් අවිද්‍යා අනුසයක් ඇති වෙනවා නම්, එයත් ඇති වෙනවා. එතකොට ඔහු සැප වේදනාවක් විඳිනවා නම් එය හා එකතු වෙලා ම යි විඳින්නේ. දුක් වේදනාවක් විඳිනවා නම් එය හා එකතු වෙලා ම යි විඳින්නේ. දුක් සැප රහිත වේදනාවක් විඳිනවා නම්, එය හා එකතු වෙලා ම යි විඳින්නේ. පින්වත් මහණෙනි, මේ අශ්‍රැතවත් පෘතග්ජනයාට කියන්නේ ඉපදීමත් සමඟ, ජරා මරණත් සමඟ, සෝක වැලපීම්, දුක් දොම්නස් සුසුම් හෙළීම් සමඟ එක්වෙලා ඉන්නවා කියලයි. දුකත් සමඟ එක්වෙලා ඉන්නවා කියලයි.
සුතවා ච ඛෝ භික්ඛවේ අරියසාවකෝ දුක්ඛාය වේදනාය ඵුට්ඨෝ සමානෝ න සෝචති න කිලමති න පරිදේවති න උරත්තාළිං කන්දති න සම්මෝහං ආපජ්ජති: සෝ ඒකං වේදනං වේදියති කායිකං, න චේතසිකං. සෙය්‍යථාපි භික්ඛවේ පුරිසං සල්ලේන විජ්ඣය්‍යේුං, තමේනං දුතියේන සල්ලේන අනුවේධං න විජ්ඣෙ‍ය්‍යුං; ඒවං හි සෝ භික්ඛවේ පුරිසෝ ඒකං සල්ලේන වේදනං වේදියේථ ඒවමේව ඛෝ භික්ඛවේ සුතවා අරියසාවකෝ දුක්ඛාය වේදනාය ඵුට්ඨෝ සමානෝ න සෝචති, න කිලමති, න පරිදේවති, න උරත්තාළිං කන්දති, න සම්මෝහං ආපජ්ජති; සෝ ඒකං වේදනං වේදියති කායිකං, න චේතසිකං. තස්සායේව ඛෝ පන දුක්ඛාය වේදනාය පටිඝවා න හෝති. තමේනං දුක්ඛාය වේදනාය අපටිඝවන්තං යෝ දුක්ඛාය වේදනාය පටිඝානුසයෝ සෝ නානුසේති; සෝ දුක්ඛාය වේදනාය ඵුට්ඨෝ සමානෝ කාමසුඛං නාභිනන්දති. තං කිස්ස හේතු, පජානාති හි භික්ඛවේ සුතවා අරියසාවකෝ අඤ්ඤත්‍ර කාමසුඛා දුක්ඛාය වේදනාය නිස්සරණං.
පින්වත් මහණෙනි, ශ්‍රැතවත් ආර්ය ශ්‍රාවකයා දුක් වේදනාවෙන් පහස ලැබූ විට සෝක කරන්නේ නෑ. ක්ලාන්ත වෙන්නේ නෑ. වැලපෙන්නේ නෑ. පපුවෙහි අත් ගසා ගන්නේ නෑ. සිහි කල්පනා නැති කරගන්නේ නෑ. ඔහු එක කායික වේදනාවකුයි විඳින්නේ. මානසිකව විඳින්නේ නෑ.
පින්වත් මහණෙනි, ඒක මේ වගේ දෙයක්. පුරුෂයෙකුට හුලකින් විදිනවා. ඒ සමීපයට ම දෙවෙනි හුලකිනුත් විදින්නේ නෑ. එතකොට පින්වත් මහණෙනි, ඒ පුරුෂයා එක හුලකිනුයි වේදනා විඳින්නේ. පින්වත් මහණෙනි, ශ්‍රැතවත් ආර්ය ශ්‍රාවකයාත් ඔය වගේමයි. දුක් වේදනාවෙන් පහස ලැබූ විට සෝක කරන්නේ නෑ. ක්ලාන්ත වෙන්නේ නෑ. වැලපෙන්නේ නෑ. පපුවෙහි අත් ගසා ගන්නේ නෑ. සිහි කල්පනා නැති කරගන්නේ නෑ. ඔහු එක කායික වේදනාවකුයි විඳින්නේ. මානසිකව විඳින්නේ නෑ. ඔහු දුක් වේදනාවෙන් පහස ලැබූ විට ක්‍රෝධ සහිත වෙන්නේ නෑ. ඒ දුක් වේදනාවෙන් වූ ක්‍රෝධ නැති ඔහු තුළ දුක් වේදනාවෙන් හටගන්නා යම් පටිඝානුසයක් ඇත් නම්, එය සිත ඇතුළේ ඇති වෙන්නේ නෑ. ඔහු ඒ දුක් වේදනාවෙන් පහස ලබලා කාම සැපය පිළිගන්නේ නෑ. එයට හේතුව කුමක්ද? පින්වත් මහණෙනි, ශ්‍රැතවත් ආර්ය ශ්‍රාවකයා කම් සැප විඳීමෙන් බැහැරව දුක් වේදනාවෙන් නිදහස් වීමක් ගැන දන්නවා.
තස්ස කාමසුඛං අනභිනන්දතෝ යෝ සුඛාය වේදනාය රාගානුසයෝ සෝ නානුසේති. සෝ තාසං වේදනානං සමුදයඤ්ච අත්ථගමඤ්ච අස්සාදඤ්ච ආදීනවඤ්ච නිස්සරණඤ්ච යථාභූතං පජානාති. තස්ස තාසං වේදනානං සමුදයඤ්ච අත්ථගමඤ්ච අස්සාදඤ්ච ආදීනවඤ්ච නිස්සරණඤ්ච යථාභූතං පජානතෝ, යෝ අදුක්ඛමසුඛාය වේදනාය අවිජ්ජානුසයෝ සෝ නානුසේති. සෝ සුඛඤ්චේ වේදනං වේදයති විසඤ්ඤුත්තෝ නං වේදියති. දුක්ඛඤ්චේ වේදනං වේදියති විසඤ්ඤුත්තෝ නං වේදියති. අදුක්ඛමසුඛඤ්චේ වේදනං වේදියති, විසඤ්ඤුත්තෝ නං වේදියති. අයං වුච්චති භික්ඛවේ, සුතවා අරියසාවකෝ විසඤ්ඤුත්තෝ ජාතියා ජරාමරණේන සෝකේහි පරිදේවේහි දුක්ඛේහි දෝමනස්සේහි උපායාසේහි, විසඤ්ඤුත්තෝ දුක්ඛස්මාති වදාමි. අයං ඛෝ භික්ඛවේ විසේසෝ, අයං අධිප්පායෝ, ඉදං නානාකරණං සුතවතෝ අරියසාවකස්ස අස්සුතවතා පුථුජ්ජනේනාති.
කාම සැපය නො පිළිගනිද්දී සැප වේදනාවෙහි යම් රාගානුසයක් ඇත්නම්, එය ඔහුගේ සිත ඇතුළේ ඇති වෙන්නේ නෑ. ඔහු වේදනාවන්ගේ හටගැනීමත්, නැතිවීමත්, ආශ්වාදයත්, ආදීනවයත්, නිස්සරණයත් ඒ ආකාරයෙන්ම අවබෝධ කරනවා.
ඒ වේදනාවන්ගේ හටගැනීමත්, නැතිවීමත්, ආශ්වාදයත්, ආදීනවයත්, නිස්සරණයත් ඒ ආකාරයෙන් ම අවබෝධ කිරීම නිසා ඔහු තුළ දුක් සැප රහිත විඳීමෙන් යම් අවිද්‍යා අනුසයක් ඇති වෙනවා නම්, එයත් ඇති වෙන්නේ නෑ. එතකොට ඔහු සැප වේදනාවක් විඳිනවා නම් එය හා එකතු නොවී ම යි විඳින්නේ. දුක් වේදනාවක් විඳිනවා නම් එය හා එකතු නොවී ම යි විඳින්නේ. දුක් සැප රහිත වේදනාවක් විඳිනවා නම්, එය හා එකතු නොවී ම යි විඳින්නේ. පින්වත් මහණෙනි, මේ ශ්‍රැතවත් ආර්ය ශ්‍රාවකයාට කියන්නේ ඉපදීමත් සමඟ, ජරා මරණත් සමඟ, සෝක වැලපීම්, දුක් දොම්නස්, සුසුම් හෙළීම් සමඟ එක් නොවී ඉන්නවා කියලයි. දුකත් සමඟ එක් නොවී ඉන්නවා කියලයි. පින්වත් මහණෙනි, මේ කාරණයේදී අශ්‍රැතවත් පෘතග්ජනයාගේත් ශ්‍රැතවත් ආර්ය ශ්‍රාවකයාගේත් විශේෂත්වය මෙයයි. අදහස මෙයයි. වෙනස්කම මෙයයි.
(ගාථාවන් ය)
න වේදනං වේදියති සපඤ්ඤෝ
සුඛම්පි දුක්ඛම්පි බහුස්සුතෝපි
අයඤ්ච ධීරස්ස පුථුජ්ජනේන
මහා3විසේසෝ කුසලස්ස හෝති
1. දහම් දැනුමෙන් බහුශ්‍රැත වූ ප්‍රඥාවන්ත කෙනා, සැපක් වේවා දුකක් වේවා, ඒ වේදනාව හා එක්වෙලා විඳින්නේ නෑ. දක්ෂ වූ නුවණැත්තාගේත් පෘතග්ජනයාගේත් අතර ඇති මෙය මහා වෙනසකි.
සංඛාතධම්මස්ස බහුස්සුතස්ස
සම්පස්සතෝ ලෝකමිමං පරඤ්ච
ඉට්ඨස්ස ධම්මා න මථෙන්ති චිත්තං
අනිට්ඨතෝ නෝ පටිඝාතමේති
2. මෙලොවත් පරලොවත් මනාකොට දකිද්දී යහපත් දෙය දහම් දැනුමෙන් බහුශ්‍රැත වූ අරහත් භික්ෂුවගේ සිත යට කරන්නේ නෑ. අයහපත් දෙයට ගැටීමක් ඇති වෙන්නෙත් නෑ.
තස්සානුරෝධා අථවා විරෝධා
විධූපිතා අත්ථගතා න සන්ති
පදඤ්ච ඤත්වා විරජං අසෝකං,
සම්මා පජානාති භවස්ස පාරගූති
3. ඔහු තුළ ඇලීමවත්, ගැටීමවත් නෑ. ඒවා නසලයි තියෙන්නේ. අභාවයට පත් වෙලයි තියෙන්නේ. ඒ නිසාම ඒවා නෑ. කෙලෙස් රහිත සෝක රහිත නිවන් පදය දැනගෙන භවයෙන් එතෙරට පැමිණි බවත් ඔහු මනාව දැනගන්නවා.
සාදු! සාදු!! සාදු!!!
සල්ල සූත්‍රය නිමා විය.
