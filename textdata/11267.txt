අංගුත්තර නිකාය
නවක නිපාතෝ
9.1.2.9. දේවතා සුත්තං
9.1.2.9. දෙවියන් ගැන වදාළ දෙසුම
(සාවත්ථිනිදානං)
සැවැත් නුවර දී ය …..
ඉමං භික්ඛවේ, රත්තිං සම්බහුලා දේවතා අභික්කන්තාය රත්තියා අභික්කන්තවණ්ණා කේවලකප්පං ජේතවනං ඕභාසෙත්වා යේනාහං තේනුපසංකමිංසු. උපසංකමිත්වා මං අභිවාදෙත්වා ඒකමන්තං අට්ඨංසු. ඒකමන්තං ඨිතා ඛෝ භික්ඛවේ, තා දේවතා මං ඒතදවෝචුං:
මහණෙනි, බොහෝ දේවතාවෝ මේ රාත්‍රියෙහි බෙහෙවින් ඉක්ම ගිය රැය ඇති කල්හී, මනස්කාන්ත පැහැ ඇති ව, මුළු මහත් ජේතවනය බබුළුවාගෙන මා වෙත පැමිණියාහු ය. පැමිණ මා හට සකසා වන්දනා කොට එකත්පස් ව සිටියහ. එකත්පස් ව සිටි ඒ දේවතාවෝ මා හට මෙය පැවසූහ.
උපසංකමිංසු නෝ භන්තේ, පුබ්බේ මනුස්සභූතානං පබ්බජිතා අගාරානි, තා මයං භන්තේ, පච්චුට්ඨිම්හ, නෝ ච ඛෝ අභිවාදිම්හ, තා මයං භන්තේ, අපරිපුණ්ණකම්මන්තා විප්පටිසාරිනියෝ පච්ඡානුතාපිනියෝ හීනං කායං උපපන්නා”ති.
“ස්වාමීනී, පෙර අපි මිනිස් ලොව ගිහි ගෙදර සිටිද්දී පැවිද්දෝ අප නිවෙස්වලට වැඩියහ. ස්වාමීනී, අපි ඔවුන් දැක හුනස්නෙන් නැගිට්ටෙමු. එනමුදු නොවැන්දෙමු. ස්වාමීනී, ඒ අපි අසම්පූර්ණ පුණ්‍යකර්මයෙන් යුතුව විපිළිසර ව පසුතැවෙමින් හීන වූ දෙව්කයකට පැමිණියෝ වෙමු.”
අපරාපි මං භික්ඛවේ, සම්බහුලා දේවතා උපසංකමිත්වා ඒතදවෝචුං “උපසංකමිංසු නෝ භන්තේ පුබ්බේ මනුස්සභූතානං පබ්බජිතා අගාරානි තා මයං භන්තේ පච්චුට්ඨිම්හ, අභිවාදිම්හ නෝ ච ඛෝ ආසනං අදම්හ, තා මයං භන්තේ, අපරිපුණ්ණකම්මන්තා විප්පටිසාරිනියෝ පච්ඡානුතාපිනියෝ හීනං කායං උපපන්නා”ති. අපරාපි මං භික්ඛවේ, සම්බහුලා දේවතා උපසංකමිත්වා ඒතදවෝචුං “උපසංකමිංසු නෝ භන්තේ, පුබ්බේ මනුස්සභූතානං පබ්බජිතා අගාරානි, තා මයං භන්තේ පච්චුට්ඨිම්හ, අභිවාදිම්හ ආසනඤ්ච අදම්හ නෝ ච ඛෝ යථාසත්ති යථාබලං සංවිභජිම්හ ....(පෙ).... යථාසත්ති යථාබලං සංවිභජිම්හ. නෝ ච ඛෝ උපනිසීදිම්හ ධම්මසවණාය ....(පෙ).... උපනිසීදිම්හ ධම්මසවණාය නෝ ච ඛෝ ඕහිතසෝතෝ ධම්මං සුණිම්හ ....(පෙ).... ඕහිතසෝතෝ ධම්මං සුණිම්හ, නෝ ච සුත්වා ධම්මං ධාරයිම්හ ....(පෙ).... සුත්වා ධම්මං ධාරයිම්හ, නෝ ච ධතානං ධම්මානං අත්ථං උපපරික්ඛිම්හ ....(පෙ).... ධතානං ධම්මානං අත්ථං උපපරික්ඛිම්හ, නෝ ච ඛෝ අත්ථමඤ්ඤාය ධම්මමඤ්ඤාය ධම්මානුධම්මං පටිපජ්ජිම්හ. තා මයං භන්තේ අපරිපුණ්ණකම්මන්තා විප්පටිසාරිනියෝ පච්ඡානුතාපිනියෝ හීනං කායං උපපන්නා”ති.

මහණෙනි, අන්‍ය වූ ද බොහෝ දේවතාවෝ මා වෙත එළඹ මෙය පැවසූහ.
“ස්වාමීනී, පෙර අපි මිනිස් ලොව ගිහි ගෙදර සිටිද්දී පැවිද්දෝ අප නිවෙස්වලට වැඩියහ. ස්වාමීනී, අපි ඔවුන් දැක හුනස්නෙන් නැගිට්ටෙමු. වැන්දෙමු. එනමුදු ආසනයෙන් නොපැවරුවෙමු. ස්වාමීනී, ඒ අපි අසම්පූර්ණ පුණ්‍යකර්මයෙන් යුතුව විපිළිසර ව පසුතැවෙමින් හීන වූ දෙව්කයකට පැමිණියෝ වෙමු.”
මහණෙනි, අන්‍ය වූ ද බොහෝ දේවතාවෝ මා වෙත එළඹ මෙය පැවසූහ.
“ස්වාමීනී, පෙර අපි මිනිස් ලොව ගිහි ගෙදර සිටිද්දී පැවිද්දෝ අප නිවෙස්වලට වැඩියහ. ස්වාමීනී, අපි ඔවුන් දැක හුනස්නෙන් නැගිට්ටෙමු. වැන්දෙමු. ආසනයෙන් පැවරුවෙමු. එනමුදු අපට ඇති අයුරින්, බල අයුරින් දානය නොබෙදුවෙමු. ….(පෙ)…. අපට ඇති අයුරින්, බල අයුරින් දානය බෙදුවෙමු. එනමුදු ධර්ම ශ්‍රවණයට ළඟට ගොස් වාඩිනොවුණෙමු ….(පෙ)…. ධර්ම ශ්‍රවණයට ළඟට ගොස් වාඩිවුණෙමු. එනමුදු යොමු කළ කන් ඇති ව ධර්මය නොඇසුවෙමු ….(පෙ)…. යොමු කළ කන් ඇති ව ධර්මය ඇසුවෙමු. එනමුදු ඇසූ දහම් මතකයෙහි රඳවා නොගත්තෙමු. ….(පෙ)…. ඇසූ දහම් මතකයෙහි රඳවා ගත්තෙමු. එනමුදු එසේ මතකයෙහි රඳවා ගත් ධර්මයෙහි අර්ථය නොපිරික්සුවෙමු. ….(පෙ)…. එසේ මතකයෙහි රඳවා ගත් ධර්මයෙහි අර්ථය පිරික්සුවෙමු. එනමුදු අර්ථය දැන, ධර්මය දැන ධර්මානුධර්ම ප්‍රතිපදාවෙහි නොපිළිපැද්දෙමු. ස්වාමීනී, ඒ අපි අසම්පූර්ණ පුණ්‍යකර්මයෙන් යුතුව විපිළිසර ව පසුතැවෙමින් හීන වූ දෙව්කයකට පැමිණියෝ වෙමු.”
අපරාපි මං භික්ඛවේ, සම්බහුලා දේවතා උපසංකමිත්වා ඒතදවෝචුං:
මහණෙනි, අන්‍ය වූ ද බොහෝ දේවතාවෝ මා වෙත එළඹ මෙය පැවසූහ.
“උපසංකමිංසු නෝ භන්තේ, පුබ්බේ මනුස්සභූතානං පබ්බජිතා අගාරානි. තා මයං භන්තේ, පච්චුට්ඨිම්හ, අභිවාදිම්හ, ආසනං අදම්හ, යථාසත්ති යථාබලං සංවිභජිම්හ, උපනිසීදිම්හ ධම්මසවණාය, ඕහිතසෝතා ච ධම්මං සුණිම්හ, සුත්වා ච ධම්මං ධාරයිම්හ, ධතානඤ්ච ධම්මානං අත්ථං උපපරික්ඛිම්හ. අත්ථමඤ්ඤාය ධම්මමඤ්ඤාය ධම්මානුධම්මං පටිපජ්ජිම්හ. තා මයං භන්තේ, පරිපුණ්ණකම්මන්තා අවිප්පටිසාරිනියෝ අපච්ඡානුතාපිනියෝ පණීතං කායං උපපන්නා”ති.
“ස්වාමීනී, පෙර අපි මිනිස් ලොව ගිහි ගෙදර සිටිද්දී පැවිද්දෝ අප නිවෙස්වලට වැඩියහ. ස්වාමීනී, අපි ඔවුන් දැක හුනස්නෙන් නැගිට්ටෙමු. වැන්දෙමු. ආසනයෙන් පැවරුවෙමු. අපට ඇති අයුරින්, බල අයුරින් දානය බෙදුවෙමු. ධර්ම ශ්‍රවණයට ළඟට ගොස් වාඩිවුණෙමු. යොමු කළ කන් ඇති ව ධර්මය ඇසුවෙමු. ඇසූ දහම් මතකයෙහි රඳවා ගත්තෙමු. එසේ මතකයෙහි රඳවා ගත් ධර්මයෙහි අර්ථය පිරික්සුවෙමු. අර්ථය දැන, ධර්මය දැන ධර්මානුධර්ම ප්‍රතිපදාවෙහි පිළිපැද්දෙමු. ස්වාමීනී, ඒ අපි සම්පූර්ණ පුණ්‍යකර්මයෙන් යුතුව විපිළිසර නොවෙමින්, නොපසුතැවෙමින් ප්‍රණීත වූ දෙව්කයකට පැමිණියෝ වෙමු.”
ඒතානි භික්ඛවේ, රුක්ඛමූලානි ඒතානි සුඤ්ඤාගාරානි ඣායථ භික්ඛවේ, මා පමාදත්ථ, මා පච්ඡා විප්පටිසාරිනෝ අහුවත්ථ, සෙය්‍යථාපි තා පුරිමිකා දේවතාති.
මහණෙනි, ඔය තිබෙන්නේ රුක් සෙවණ ය. ඔය තිබෙන්නේ ශූන්‍යාගාරයන් ය. මහණෙනි, ධ්‍යාන වඩව්. ප්‍රමාදයට පත් නොවව්. ප්‍රමාදයට පත් ව පසු ව කලින් පැවසූ දේවතාවන් ලෙසින් විපිළිසර වන්නට එපා!”
සාදු! සාදු!! සාදු!!!
දේවතා සූත්‍රය නිමා විය.
