අංගුත්තර නිකාය
දුක නිපාතෝ
5. පරිසවග්ගෝ
5. පරිස වර්ගය
2.1.5.1
( සාවත්ථි නිදානං: )
සැවැත් නුවරදී ..............
42. ද්වේමා භික්ඛවේ පරිසා. කතමා ද්වේ: උත්තානා ච පරිසා ගම්භීරා ච පරිසා.
42. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක්ද යත්? මතුපිටින් පෙනෙන පිරිසත්, ගැඹුරු පිරිසත්ය.
කතමා ච භික්ඛවේ උත්තානා පරිසා: ඉධ භික්ඛවේ යස්සං පරිසායං භික්ඛූ උද්ධතා හොන්ති උන්නළා චපලා මුඛරා විකිණ්ණවාචා මුට්ඨස්සතී අසම්පජානා අසමාහිතා විබ්භන්තචිත්තා පාකතින්ද්‍රියා. අයං වුච්චති භික්ඛවේ උත්තානා පරිසා.
පින්වත් මහණෙනි, මතුපිටින් පෙනෙන පිරිස කවුද? පින්වත් මහණෙනි, මෙහි යම් පිරිසක භික්ෂූන් ඉන්නවා. ඔවුන්ගේ සිත් විපිළිසරයි. මාන්නක්කාරයි. චපලයි. කට වාචාලයි. වැඩකට නැති වචන හසුරුවනවා. සිහිමුළා වෙලයි ඉන්නේ. අවබෝධයෙන් තොරයි. එකඟ සිත් නෑ. බිරාන්ත වෙච්ච සිතින් තමයි ඉන්නේ. අසංවර ඉඳුරන්ගෙන් යුක්තයි. පින්වත් මහණෙනි, මේ පිරිසට තමයි කියන්නේ මතුපිටින් පෙනෙන පිරිස කියලා.
කතමා ච භික්ඛවේ ගම්භීරා පරිසා: ඉධ භික්ඛවේ යස්සං පරිසායං භික්ඛූ අනුද්ධතා හොන්ති අනුන්නළා අචපලා අමුඛරා අවිකිණ්ණවාචා උපට්ඨිතස්සතී සම්පජානා සමාහිතා ඒකග්ගචිත්තා සංවුතින්ද්‍රියා. අයං වුච්චති භික්ඛවේ ගම්භීරා පරිසා. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං ගම්භීරා පරිසාති.
පින්වත් මහණෙනි, ගැඹුරු පිරිස කවුද? පින්වත් මහණෙනි, මෙහි යම් පිරිසක භික්ෂූන් ඉන්නවා. ඔවුන්ගේ සිත් විපිළිසර නෑ. මාන්නක්කාර නෑ. චපල නෑ. කටවාචාල නෑ. වැඩකට නැති වචන හසුරුවන්නෙ නෑ. සිහිය පිහිටුවාගෙනයි ඉන්නේ. අවබෝධයෙන් යුක්තයි. එකඟ සිත් තියෙනවා. සංවර ඉඳුරන්ගෙන් යුක්තයි. පින්වත් මහණෙනි, මේ පිරිසට තමයි කියන්නේ ගැඹුරු පිරිස කියලා. පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතුරින් මේ ගැඹුරු පිරිසම තමයි අග්‍ර වෙන්නෙ. 
2.1.5.2
43. ද්වේමා භික්ඛවේ පරිසා: කතමා ද්වේ: වග්ගා ච පරිසා, සමග්ගා ච පරිසා.
43. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක් ද යත්? අසමගි පිරිසත්, සමගි පිරිසත්ය.
කතමා ච භික්ඛවේ වග්ගා පරිසා. ඉධ භික්ඛවේ යස්සං පරිසායං භික්ඛූ භණ්ඩනජාතා කලහජාතා විවාදාපන්නා අඤ්ඤමඤ්ඤං මුඛසත්තීහි විතුදන්තා විහරන්ති. අයං වුච්චති භික්ඛවේ වග්ගා පරිසා.
පින්වත් මහණෙනි, අසමගි පිරිස කවරහුද? පින්වත් මහණෙනි, මෙහි යම් පිරිසක භික්ෂූන් ඉන්නවා. ඔවුන් රණ්ඩු හදා ගෙන ඉන්නවා. කලහ කරගන්නවා. වාද විවාද කරගන්නවා. එකිනෙකාට වචන නැමැති ආයුධවලින් විදගනිමින් වාසය කරනවා. පින්වත් මහණෙනි, මෙයට තමයි අසමගි පිරිස කියල කියන්නේ.
කතමා ච භික්ඛවේ සමග්ගා පරිසා: ඉධ භික්ඛවේ යස්සං පරිසායං භික්ඛූ සමග්ගා සම්මෝදමානා අවිවදමානා ඛීරෝදකීභූතා අඤ්ඤමඤ්ඤං පියචක්ඛූහි සම්පස්සන්තා විහරන්ති. අයං වුච්චති භික්ඛවේ සමග්ගා පරිසා. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං සමග්ගා පරිසාති.
පින්වත් මහණෙනි, සමගි පිරිස කවරහුද? පින්වත් මහණෙනි, මෙහි යම් පිරිසක භික්ෂූන් ඉන්නවා. ඔවුන් සමගියි. සතුටින් ඉන්නවා. වාද විවාද නැතුව ඉන්නවා. කිරියි, වතුරයි වගේ එක්ව ඉන්නවා. එකිනෙකාට ප්‍රිය ඇසින් බලමින් වාසය කරනවා. පින්වත් මහණෙනි, මෙයට තමයි සමගි පිරිස කියල කියන්නේ. පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතුරින් මේ සමගි පිරිසම තමයි අග්‍ර වෙන්නෙ. 
2.1.5.3
44. ද්වේමා භික්ඛවේ පරිසා. කතමා ද්වේ: අනග්ගවතී ච පරිසා, අග්ගවතී ච පරිසා.
44. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක් ද යත්? උතුම් පුද්ගලයන් නැති පිරිසත්, උතුම් පුද්ගලයින් සිටින පිරිසත් ය.
කතමා ච භික්ඛවේ අනග්ගවතී පරිසා: ඉධ භික්ඛවේ යස්සං පරිසායං ථේරා භික්ඛූ බාහුලිකා හොන්ති සාථලිකා ඔක්කමනේ පුබ්බංගමා පවිවේකේ නික්ඛිත්තධුරා, න විරියං ආරභන්ති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය, තේසං පච්ඡිමා ජනතා දිට්ඨානුගතිං ආපජ්ජති. සාපි හෝති බාහුලිකා සාථලිකා ඔක්කමනේ පුබ්බංගමා පවිවේකේ නික්ඛිත්තධුරා, න විරියං ආරභති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. අයං වුච්චති භික්ඛවේ අනග්ගවතී පරිසා.
පින්වත් මහණෙනි, උතුම් පුද්ගලයන් නැති පිරිස කවරහුද? පින්වත් මහණෙනි, මෙහි යම් පිරිසක ස්ථවිර භික්ෂූන් ඉන්නවා. ඔවුන් බහුභාණ්ඩිකයි. ශාසනික වැඩපිළිවෙල ගණන් නොගත් ලිහිල්ව ගත් ප්‍රතිපදාවෙන් යුක්තයි. පිරිහීමට හේතු වන දේවල් තමයි පෙරටු කරගෙන ඉන්නෙ. විවේකයෙන් ලබා ගත යුතු ගුණ දහම් පිණිස වුවමනා වීරිය අත්හැරලයි ඉන්නෙ. ලබා නොගත් ගුණ දහම් ලබාගන්නට වත්, අවබෝධ නොකළ ආර්ය සත්‍යය අවබෝධ කරන්නට වත්, සාක්ෂාත් නොකළ මගඵල සාක්ෂාත් කරන්නට වත් වීරිය කරන්නෙ නෑ. ඉතින් ඔවුන් පසුපසින් එන පිරිසත් ඒ ආකාරයටම පත් වෙනවා. එතකොට ඔවුනුත් බහුභාණ්ඩික වෙනවා. ශාසනික වැඩපිළිවෙල ගණන් නොගත් ලිහිල්ව ගත් ප්‍රතිපදාවෙන් යුක්ත වෙනවා. පිරිහීමට හේතු වන දේවල් පෙරටු කර ගෙන ඉන්නවා. විවේකයෙන් ලබා ගත යුතු ගුණ දහම්වලට වුවමනා වීරිය අත්හැර දමනවා. නොලැබූ ගුණදහම් ලබා ගැනීම පිණිස වත්, අවබෝධ නොකළ ආර්ය සත්‍යය අවබෝධ කිරීම පිණිස වත්, සාක්ෂාත් නොකළ මග-ඵල සාක්ෂාත් කිරීම පිණිස වත් වීරිය නොකර ඉන්නවා. පින්වත් මහණෙනි, මෙයට තමයි කියන්නෙ උතුම් පුද්ගලයන් නැති පිරිස කියලා.
කතමා ච භික්ඛවේ අග්ගවතී පරිසා: ඉධ භික්ඛවේ යස්සං පරිසායං ථේරා භික්ඛූ න බාහුලිකා හොන්ති න සාථලිකා ඔක්කමනේ නික්ඛිත්තධුරා පවිවේකේ පුබ්බංගමා විරියං ආරභන්ති, අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. තේසං පච්ඡිමා ජනතා දිට්ඨානුගතිං ආපජ්ජති. සාපි හෝති න බාහුලිකා න සාථලිකා, ඔක්කමනේ නික්ඛිත්තධුරා පවිවේකේ පුබ්බංගමා, වීරියං ආරභති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. අයං වුච්චති, භික්ඛවේ අග්ගවතී පරිසා. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං අග්ගවතී පරිසාති.
පින්වත් මහණෙනි, උතුම් පුද්ගලයන් සිටින පිරිස කවරහුද? පින්වත් මහණෙනි, මෙහි යම් පිරිසක ස්ථවිර භික්ෂූන් ඉන්නවා. ඔවුන් බහුභාණ්ඩික නෑ. ශාසනික වැඩපිළිවෙල ගණන් නොගත් ලිහිල්ව ගත් ප්‍රතිපදාවෙන් යුක්ත නෑ. පිරිහීමට හේතු වන දේවල් පෙරටු කර ගෙන ඉන්නෙ නෑ. විවේකයෙන් ලබා ගත යුතු ගුණ දහම් පිණිස වුවමනා වීරිය පටන් ගෙනයි ඉන්නෙ. ලබා නොගත් ගුණ දහම් ලබාගන්නටත්, අවබෝධ නොකළ ආර්ය සත්‍යය අවබෝධ කරන්නත්, සාක්ෂාත් නොකළ මග-ඵල සාක්ෂාත් කරන්නත් වීරිය කරනවා. ඉතින් ඔවුන් පසුපසින් එන පිරිසත් ඒ ආකාරයටම පත් වෙනවා. එතකොට ඔවුනුත් බහුභාණ්ඩික වෙන්නෙ නෑ. ශාසනික වැඩපිළිවෙල ගණන් නොගත් ලිහිල්ව ගත් ප්‍රතිපදාවෙන් යුක්ත වෙන්නෙ නෑ. පිරිහීමට හේතු වන දේවල් පෙරටු කරගෙන ඉන්නෙ නෑ. විවේකයෙන් ලබා ගත යුතු ගුණදහම්වලට වුවමනා වීරිය පටන් ගෙනයි තියෙන්නේ. නොලැබූ ගුණදහම් ලබා ගැනීම පිණිසත්, අවබෝධ නොකළ ආර්ය සත්‍යය අවබෝධ කිරීම පිණිසත්, සාක්ෂාත් නොකළ මග-ඵල සාක්ෂාත් කිරීම පිණිසත් වීරිය කරනවා. පින්වත් මහණෙනි, මෙයට තමයි කියන්නෙ උතුම් පුද්ගලයන් ඇති පිරිස කියලා. පින්වත් මහණෙනි, මේ තමයි පිරිස් දෙක. මේ පිරිස් දෙක අතුරින් මේ උතුම් පුද්ගලයන් ඉන්න පිරිසම තමයි අග්‍ර වෙන්නෙ. 
2.1.5.4
45. ද්වේමා භික්ඛවේ පරිසා. කතමා ද්වේ: අනරියා ච පරිසා, අරියා ච පරිසා.
45. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක් ද යත්? අනාර්ය පිරිසත්, ආර්ය පිරිසත් ය.
කතමා ච භික්ඛවේ අනරියා පරිසා: ඉධ භික්ඛවේ යස්සං පරිසායං භික්ඛූ ඉදං දුක්ඛන්ති යථාභූතං නප්පජානන්ති, අයං දුක්ඛසමුදයෝති යථාභූතං නප්පජානන්ති, අයං දුක්ඛනිරෝධෝති යථාභූතං නප්පජානන්ති, අයං දුක්ඛනිරෝධගාමිනී පටිපදාති යථාභූතං නප්පජානන්ති. අයං වුච්චති භික්ඛවේ අනරියා පරිසා.
පින්වත් මහණෙනි, අනාර්ය පිරිස කවරහුද? පින්වත් මහණෙනි, මෙහි යම් පිරිසක භික්ෂූන් ‘මේ තමයි දුක’ කියා ඇති සැටියෙන්ම දන්නෙ නෑ. ‘මේ තමයි දුක හටගැනීම’ කියා ඇති සැටියෙන්ම දන්නෙ නෑ. ‘මේ තමයි දුක නැතිවීම’ කියා ඇති සැටියෙන්ම දන්නෙ නෑ. ‘මේ තමයි දුක නැතිවීමට තියෙන මාර්ගය’ කියා ඇති සැටියෙන්ම දන්නෙ නෑ. පින්වත් මහණෙනි, මෙයට තමයි අනාර්ය පිරිස කියලා කියන්නෙ.
කතමා ච භික්ඛවේ අරියා පරිසා: ඉධ භික්ඛවේ යස්සං පරිසායං භික්ඛූ ඉදං දුක්ඛන්ති යථාභූතං පජානන්ති, අයං දුක්ඛසමුදයෝති යථාභූතං පජානන්ති, අයං දුක්ඛනිරෝධෝති යථාභූතං පජානන්ති, අයං දුක්ඛනිරෝධගාමිනී පටිපදාති යථාභූතං පජානන්ති. අයං වුච්චති භික්ඛවේ අරියා පරිසා. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං අරියා පරිසාති.
පින්වත් මහණෙනි, ආර්ය පිරිස කවරහුද? පින්වත් මහණෙනි, මෙහි යම් පිරිසක භික්ෂූන් ‘මේ තමයි දුක’ කියා ඇති හැටියෙන්ම දන්නවා. ‘මේ තමයි දුක් හටගැනීම’ කියා ඇති හැටියෙන්ම දන්නවා. ‘මේ තමයි දුක් නැති වීම’ කියා ඇති හැටියෙන්ම දන්නවා. ‘මේ තමයි දුක් නැතිවීමට තියෙන මාර්ගය’ කියා ඇති හැටියෙන්ම දන්නවා. පින්වත් මහණෙනි, මෙයට තමයි කියන්නෙ ආර්ය පිරිස කියලා. පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතරින් මේ ආර්ය පිරිසම තමයි අග්‍ර වෙන්නෙ. 
2.1.5.5
46. ද්වේමා භික්ඛවේ පරිසා. කතමා ද්වේ: පරිසකසටෝ ච පරිසාමණ්ඩෝ ච.
46. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක්ද යත්? කසළ පිරිසත්, නිකසළ (පිරිසිදු) පිරිසත්ය.
කතමෝ ච භික්ඛවේ පරිසකසටෝ: ඉධ භික්ඛවේ යස්සං පරිසායං භික්ඛූ ඡන්දාගතිං ගච්ඡන්ති, දෝසාගතිං ගච්ඡන්ති, මෝහාගතිං ගච්ඡන්ති, භයාගතිං ගච්ඡන්ති. අයං වුච්චති භික්ඛවේ පරිසකසටෝ.
පින්වත් මහණෙනි, කසළ පිරිස කවරහුද? පින්වත් මහණෙනි, මෙහි යම් පිරිසක භික්ෂූන් කැමැත්ත නිසා අගතියට යනවා. තරහා නිසා අගතියට යනවා. මුළාව නිසා අගතියට යනවා. භය නිසා අගතියට යනවා. පින්වත් මහණෙනි, මෙයට තමයි කසළ පිරිස කියල කියන්නෙ.
කතමෝ ච භික්ඛවේ, පරිසමණ්ඩෝ: ඉධ භික්ඛවේ යස්සං පරිසායං භික්ඛූ න ඡන්දාගතිං ගච්ඡන්ති, න දෝසාගතිං ගච්ඡන්ති, න මෝහාගතිං ගච්ඡන්ති, න භයාගතිං ගච්ඡන්ති. අයං වුච්චති භික්ඛවේ පරිසමණ්ඩෝ. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං පරිසමණ්ඩෝති.
පින්වත් මහණෙනි, නිකසළ පිරිස කවරහුද? පින්වත් මහණෙනි, මෙහි යම් පිරිසක භික්ෂූන් කැමැත්ත නිසා අගතියට යන්නෙ නෑ. තරහා නිසා අගතියට යන්නෙ නෑ. මුළාව නිසා අගතියට යන්නෙ නෑ. භය නිසා අගතියට යන්නෙ නෑ. පින්වත් මහණෙනි, මෙයට තමයි නිකසළ පිරිස කියල කියන්නෙ. පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතරින් මේ නිකසළ පිරිසම තමයි අග්‍ර වෙන්නෙ. 
2.1.5.6
47. ද්වේමා භික්ඛවේ පරිසා. කතමා ද්වේ: ඔක්කාචිතවිනීතා පරිසා නෝ පටිපුච්ඡාවිනීතා, පටිපුච්ඡාවිනීතා පරිසා නෝ ඔක්කාචිතවිනීතා.
47. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක්ද යත්? අදාල නැති දෙය ගෙන නො විමසා හික්මෙන, අදාළ දහම් කරුණු විමසා නොහික්මෙන පිරිස හා අදාළ දහම් කරුණු විමසා හික්මෙන අදාල නැති දෙය ගෙන නොවිමසා නොහික්මෙන පිරිසත්ය.
කතමා ච භික්ඛවේ ඔක්කාචිතවිනීතා පරිසා නෝ පටිපුච්ඡාවිනීතා: ඉධ භික්ඛවේ යස්සං පරිසායං භික්ඛූ යේ තේ සුත්තන්තා තථාගතභාසිතා ගම්භීරා ගම්භීරත්ථා ලෝකුත්තරා සුඤ්ඤතා පටිසංයුත්තා. තේසු භඤ්ඤමානේසු න සුස්සූසන්ති න සෝතං ඕදහන්ති, න අඤ්ඤා චිත්තං උපට්ඨපෙන්ති, න ච තේ ධම්මේ උග්ගහේතබ්බං පරියාපුණිතබ්බං මඤ්ඤන්ති. යේ පන තේ සුත්තන්තා කවිකතා කාවෙය්‍යා චිත්තක්ඛරා චිත්තබ්‍යඤ්ජනා බාහිරකා සාවකභාසිතා තේසු භඤ්ඤමානේසු සුස්සූසන්ති, සෝතං ඕදහන්ති, අඤ්ඤා චිත්තං උපට්ඨපෙන්ති, තේ ධම්මේ උග්ගහේතබ්බං පරියාපුණිතබ්බං මඤ්ඤන්ති. තේ ච තං ධම්මං පරියාපුණිත්වා න චේව අඤ්ඤමඤ්ඤං පටිපුච්ඡන්ති, පටිවිචරන්ති. ඉදං කථං, ඉමස්ස ක්වත්ථෝති?. තේ අවිවටඤ්චේව න විවරන්ති, අනුත්තානීකතඤ්ච න උත්තානීකරොන්ති. අනේකවිහිතේසු ච කංඛාඨානියේසු ධම්මේසු කංඛං න පටිවිනෝදෙන්ති. අයං වුච්චති භික්ඛවේ ඔක්කාචිතවිනීතා පරිසා නෝ පටිපුච්ඡාවිනීතා.
පින්වත් මහණෙනි, අදාල නැති දෙය ගෙන නොවිමසා හික්මෙන, අදාල දහම් කරුණු විමසා නොහික්මෙන පිරිස කවරහුද? පින්වත් මහණෙනි, මෙකරුණෙහිලා යම් පිරිසක භික්ෂූන් ඉන්නවා. ඔවුන් යම් ඒ තථාගත භාෂිත වූ ගම්භීර වූ ගම්භීර අර්ථ ඇත්තා වූ ලෝකෝත්තර වූ (අනාත්ම දර්ශනයෙන් යුතු) ශූන්‍යතාව විග්‍රහ කරන්නා වූ සූත්‍ර දේශනා ඇද්ද, ඒ සූත්‍ර ධර්මයන් දේශනා කරන විට ඇසීමට කැමැති වන්නේ නෑ. මනාකොට සවන් යොමන්නේ නෑ. අවබෝධ කරගැනීම පිණිස සිත පිහිටුවා ගන්නෙ නෑ. ඔවුන් ඒ ධර්මයන් ඉගෙන ගත යුතුයි කියා හෝ පාඩම් කළ යුතුයි කියා හෝ හඟින්නේ නෑ. නමුත් යම් ඒ නිර්මාණශීලී උගතුන් විසින් කරන ලද දෙසුම් ඇද්ද, මිහිරි ලෙස ගලපන ලද පදබැඳුම් ඇද්ද, විචිත්‍ර අක්ෂරවලින් විචිත්‍ර පද ගැලපීම්වලින් යුතුව බුදු සසුනට පරිබාහිර වූ ශ්‍රාවකයින් කියන ලද දේ ඇද්ද, ඒවා කතා කරන විට ඇසීමට සිත පිහිටුවනවා. ඒ දේවල් ඉතා ඉහළින් පිළිගත යුතු බවටත්, පාඩම් කළ යුතු බවටත් හඟිනවා. ඒ භික්ෂූන් ඒ බාහිර දෙය පුරුදු පුහුණු කොට ‘මෙය කෙසේද? මෙහි අරුත කුමක්ද?’ කියා එකිනෙකාගෙන් විමසා බලන්නෙත් නෑ. නැවත නැවත සොයන්නෙත් නෑ. එනිසා ඔවුන් විවෘත නොවූ දෙය විවෘත කරන්නෙ නෑ. අප්‍රකට නොවූ අරුත් ප්‍රකට කරගන්නෙ නෑ. සැකසංකා ඇති වෙන අනේකවිධ කරුණු පිළිබඳව සැකය දුරු කරන්නෙත් නෑ. පින්වත් මහණෙනි, මෙයට තමයි කියන්නෙ අදාළ නැති දෙය ගෙන නොවිමසා හික්මෙන, අදාළ දහම් කරුණු විමසා නොහික්මෙන පිරිස කියා.
කතමා ච භික්ඛවේ පටිපුච්ඡාවිනීතා පරිසා නෝ ඔක්කාචිතවිනීතා: ඉධ භික්ඛවේ යස්සං පරිසායං භික්ඛූ යේ තේ සුත්තන්තා, කවිකතා කාවෙය්‍යා චිත්තක්ඛරා චිත්තබ්‍යඤ්ජනා බාහිරකා සාවකභාසිතා, තේසු භඤ්ඤමානේසු න සුස්සූසන්ති, න සෝතං ඕදහන්ති, න අඤ්ඤා චිත්තං උපට්ඨපෙන්ති, න ච තේ ධම්මේ උග්ගහේතබ්බං පරියාපුණිතබ්බං මඤ්ඤන්ති. යේ පන තේ සුත්තන්තා තථාගතභාසිතා ගම්භීරා ගම්භීරත්ථා ලෝකුත්තරා සුඤ්ඤතාපටිසංයුත්තා, තේසු භඤ්ඤමානේසු සුස්සූසන්ති, සෝතං ඕදහන්ති, අඤ්ඤා චිත්තං උපට්ඨපෙන්ති, තේ ච ධම්මේ උග්ගහේතබ්බං පරියාපුණිතබ්බං මඤ්ඤන්ති. තේ තං ධම්මං පරියාපුණිත්වා අඤ්ඤමඤ්ඤං පටිපුච්ඡන්ති, පටිවිචරන්ති, ඉදං කථං? ඉමස්ස ක්වත්ථෝති, තේ අවිවටඤ්චේව විවරන්ති, අනුත්තානීකතඤ්ච උත්තානීකරොන්ති, අනේකවිහිතේසු ච කංඛාඨානියේසු ධම්මේසු කංඛං පටිවිනෝදෙන්ති. අයං වුච්චති භික්ඛවේ පටිපුච්ඡාවිනීතා පරිසා නෝ ඔක්කාචිතවිනීතා. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං පටිපුච්ඡාවිනීතා පරිසා නෝ ඔක්කාචිතවිනීතාති.
පින්වත් මහණෙනි, අදාළ දහම් කරුණු පමණක් විමසා හික්මෙන, අදාළ නැති දෙය ගෙන නොවිමසා නොහික්මෙන පිරිස කවරහුද? පින්වත් මහණෙනි, මෙකරුණෙහිලා යම් පිරිසක භික්ෂූන් ඉන්නවා. යම් ඒ නිර්මාණශීලී උගතුන් විසින් කරන ලද දෙසුම් ඇද්ද, මිහිරි ලෙස ගලපන ලද පදබැඳුම් ඇද්ද, විචිත්‍ර අක්ෂරවලින් විචිත්‍ර පද ගැලපීම්වලින් යුතුව බුදු සසුනට පරිබාහිර වූ ශ්‍රාවකයින් කියන ලද දේ ඇද්ද, ඒවා කතා කරන විට ඇසීමට කැමැති වෙන්නෙ නෑ. සවන් යොමන්නෙ නෑ. අවබෝධ කරගැනීමට සිත පිහිටුවන්නෙ නෑ. ඒ දේවල් ඉතා ඉහළින් පිළිගත යුතු බවටත්, පාඩම් කළ යුතු බවටත් හඟින්නෙ නෑ. නමුත් ඔවුන් යම් ඒ තථාගත භාෂිත වූ ගම්භීර වූ ගම්භීර අර්ථ ඇත්තා වූ ලෝකෝත්තර වූ (අනාත්ම දර්ශනයෙන් යුතු) ශූන්‍යතාව විග්‍රහ කරන්නා වූ සූත්‍ර දේශනා ඇද්ද, ඒ සූත්‍ර ධර්මයන් දේශනා කරන විට ඇසීමට කැමැති වෙනවා. මනා කොට සවන් යොමනවා. අවබෝධ කරගැනීම පිණිස සිත පිහිටුවනවා. ඔවුන් ඒ ධර්මයන් ඉගෙන ගත යුතුයි කියා හෝ පාඩම් කළ යුතුයි කියා හෝ හඟිනවා. ඒ භික්ෂූන් ඒ ධර්මය පුරුදු පුහුණු කොට ‘මෙය කෙසේ ද? මෙහි අරුත කුමක්ද?’ කියා එකිනෙකාගෙන් විමසා බලනවා. නැවත නැවත සොයනවා. එනිසා ඔවුන් විවෘත නොවූ දෙය විවෘත කරනවා. අප්‍රකට නොවූ අරුත් ප්‍රකට කරනවා. සැකසංකා ඇති වෙන අනේකවිධ කරුණු පිළිබඳව සැකය දුරු කර ගන්නවා. පින්වත් මහණෙනි, මෙයට තමයි කියන්නෙ අදාළ දහම් කරුණු පමණක් විමසා හික්මෙන, අදාළ නැති දෙය ගෙන නොවිමසා නොහික්මෙන පිරිස කියා. පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතරින් මේ අදාළ දහම් කරුණු පමණක් විමසා හික්මෙන, අදාළ නැති දෙය නොවිමසා නොහික්මෙන පිරිසම තමයි අග්‍ර වෙන්නෙ. 
2.1.5.7
48. ද්වේමා භික්ඛවේ පරිසා. කතමා ද්වේ: ආමිසගරු පරිසා නෝ සද්ධම්මගරු, සද්ධම්මගරු පරිසා නෝ ආමිසගරු.
48. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක්ද යත්? ආමිසයට ගරු කරන, සද්ධර්මයට ගරු නොකරන පිරිසත්, සද්ධර්මයට ගරු කරන ආමිසයට ගරු නොකරන පිරිසත්ය.
කතමා ච භික්ඛවේ ආමිසගරු පරිසා නෝ සද්ධම්මගරු: ඉධ භික්ඛවේ යස්සං පරිසායං භික්ඛූ ගිහීනං ඕදාතවසනානං සම්මුඛා අඤ්ඤමඤ්ඤස්ස වණ්ණං භාසන්ති, අසුකෝ භික්ඛු උභතෝභාගවිමුත්තෝ, අසුකෝ පඤ්ඤාවිමුත්තෝ, අසුකෝ කායසක්ඛී, අසුකෝ දිට්ඨිප්පත්තෝ, අසුකෝ සද්ධාවිමුත්තෝ, අසුකෝ ධම්මානුසාරී, අසුකෝ සද්ධානුසාරී, අසුකෝ සීලවා කල්‍යාණධම්මෝ, අසුකෝ දුස්සීලෝ පාපධම්මෝති. තේ තේන ලාභං ලභන්ති. තේ තං ලාභං ලභිත්වා ගථිතා මුච්ඡිතා අජ්ඣෝපන්නා අනාදීනවදස්සාවිනෝ අනිස්සරණපඤ්ඤා පරිභුඤ්ජන්ති. අයං වුච්චති, භික්ඛවේ, ආමිසගරු පරිසා නෝ සද්ධම්මගරු.
පින්වත් මහණෙනි, ආමිසයට ගරු කරන, සද්ධර්මයට ගරු නොකරන පිරිස කවරහුද? පින්වත් මහණෙනි, මෙහි යම් පිරිසක භික්ෂූන් සුදු වස්ත්‍ර අඳින ගිහියන් ඉදිරියේ මේ අයුරින් එකිනෙකාගේ ගුණ කියා ගන්නවා. “අසවල් භික්ෂුව උභතෝභාගවිමුක්ත නෙව. අසවල් භික්ෂුව ප්‍රඥාවිමුක්ත නෙව. අසවල් භික්ෂුව කායසක්ඛී නෙව. අසවල් භික්ෂුව දිට්ඨප්පත්ත නෙව. අසවල් භික්ෂුව ශ්‍රද්ධාවිමුක්ත නෙව. අසවල් භික්ෂුව ධම්මානුසාරී නෙව. අසවල් භික්ෂුව ශ්‍රද්ධානුසාරී නෙව. අසවල් භික්ෂුව යහපත් ගුණ ධර්මයන්ගෙන් යුතු සිල්වතෙක් නෙව. අසවල් භික්ෂුව පාපී ගති තියෙන දුස්සීලයෙක් නෙව” කියල. එයින් ඔවුන් ලාභ ලබනවා. ඔවුන් ඒ ලාභයන් ලබා, ඒවායේ ඇලෙනවා. මුසපත් වෙනවා. ආදීනව නොදැක, ඒවායෙහි ඇල්ම දුරු කිරීමේ ප්‍රඥාවෙන් තොරව පාවිච්චි කරනවා. පින්වත් මහණෙනි, මෙයට තමයි කියන්නේ ආමිසයට ගරු කරන, සද්ධර්මයට ගරු නොකරන පිරිස කියලා.
කතමා ච භික්ඛවේ සද්ධම්මගරු පරිසා නෝආමිසගරු: ඉධ භික්ඛවේ යස්සං පරිසායං භික්ඛූ ගිහීනං ඕදාතවසනානං සම්මුඛා න අඤ්ඤමඤ්ඤස්ස වණ්ණං භාසන්ති: අසුකෝ භික්ඛු උභතෝභාගවිමුත්තෝ, අසුකෝ පඤ්ඤාවිමුත්තෝ, අසුකෝ කායසක්ඛී, අසුකෝ දිට්ඨිප්පත්තෝ, අසුකෝ සද්ධාවිමුත්තෝ, අසුකෝ ධම්මානුස්සාරී, අසුකෝ සද්ධානුසාරී, අසුකෝ සීලවා කල්‍යාණධම්මෝ, අසුකෝ දුස්සීලෝ පාපධම්මෝති. තේ තේන ලාභං ලභන්ති. තේ තං ලාභං ලභිත්වා අගථිතා අමුච්ඡිතා අනජ්ඣෝපන්නා ආදීනවදස්සාවිනෝ නිස්සරණපඤ්ඤා පරිභුඤ්ජන්ති. අයං වුච්චති භික්ඛවේ සද්ධම්මගරු පරිසා නෝ ආමිසගරු. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං සද්ධම්මගරු පරිසා නෝ ආමිසගරුති.
පින්වත් මහණෙනි, ආමිසයට ගරු නොකරන, සද්ධර්මයට ගරු කරන පිරිස කවරහුද? පින්වත් මහණෙනි, මෙහි යම් පිරිසක භික්ෂූන් සුදු වස්ත්‍ර අඳින ගිහියන් ඉදිරියේ “අසවල් භික්ෂුව උභතෝභාගවිමුක්ත නෙව. අසවල් භික්ෂුව ප්‍රඥාවිමුක්ත නෙව. අසවල් භික්ෂුව කායසක්ඛී නෙව. අසවල් භික්ෂුව දිට්ඨප්පත්ත නෙව. අසවල් භික්ෂුව ශ්‍රද්ධාවිමුක්ත නෙව. අසවල් භික්ෂුව ධම්මානුසාරී නෙව. අසවල් භික්ෂුව ශ්‍රද්ධානුසාරී නෙව. අසවල් භික්ෂුව යහපත් ගුණ ධර්මයන්ගෙන් යුතු සිල්වතෙක් නෙව. අසවල් භික්ෂුව පාපී ගති තියෙන දුස්සීලයෙක් නෙව” කියල එකිනෙකාගේ ගුණ කියා ගන්නෙ නෑ. එයින් ඔවුන් ලාභ ලබනවා. ඔවුන් ඒ ලාභයන් ලබා, ඒවායේ ඇලෙන්නෙත් නෑ. මුසපත් වෙන්නෙ නෑ. ආදීනව දැක, ඒවායෙහි ඇල්ම දුරු කිරීමේ ප්‍රඥාවෙන් යුතුව පාවිච්චි කරනවා. පින්වත් මහණෙනි, මෙයට තමයි කියන්නේ සද්ධර්මයට ගරු කරන, ආමිසයට ගරු නොකරන පිරිස කියලා. පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතරින් මේ සද්ධර්මයට ගරු කරන, ආමිසයට ගරු නොකරන පිරිස ම තමයි අග්‍ර වෙන්නෙ. 
2.1.5.8
49. ද්වේමා භික්ඛවේ පරිසා. කතමා ද්වේ: විසමා ච පරිසා, සමා ච පරිසා.
49. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක්ද යත්? විසම පිරිසත්, සම පිරිසත්ය.
කතමා ච භික්ඛවේ විසමා පරිසා: ඉධ භික්ඛවේ යස්සං පරිසායං අධම්මකම්මානි පවත්තන්ති, ධම්මකම්මානි නප්පවත්තන්ති. අවිනයකම්මානි පවත්තන්ති, විනයකම්මානි නප්පවත්තන්ති. අධම්මකම්මානි දිප්පන්ති, ධම්මකම්මානි න දිප්පන්ති. අවිනයකම්මානි දිප්පන්ති, විනයකම්මානි න දිප්පන්ති. අයං වුච්චති භික්ඛවේ විසමා පරිසා. විසමත්තා භික්ඛවේ පරිසාය අධම්මකම්මානි පවත්තන්ති, ධම්මකම්මානි නප්පවත්තන්ති. අවිනයකම්මානි පවත්තන්ති, විනයකම්මානි නප්පවත්තන්ති. අධම්මකම්මානි දිප්පන්ති ධම්මකම්මානි න දිප්පන්ති. අවිනයකම්මානි දිප්පන්ති, විනයකම්මානි න දිප්පන්ති.
පින්වත් මහණෙනි, විසම (අයහපත්) පිරිස කවරහුද? පින්වත් මහණෙනි, මෙහි යම් පිරිසක අධාර්මික ක්‍රියාවන් පවතිනවා. ධාර්මික ක්‍රියාවන් පවතින්නේ නෑ. අවිනය ක්‍රියාවන් පවතිනවා. විනයානුකූල ක්‍රියාවන් පවතින්නේ නෑ. අධාර්මික දේවල් බබලවනවා. ධාර්මික දේවල් බබලවන්නේ නෑ. අවිනයානුකූල දේවල් බබලනවා. විනයානුකූල දේවල් බබලවන්නේ නෑ. මෙයට තමයි පින්වත් මහණෙනි, විසම පිරිස කියල කියන්නෙ. පින්වත් මහණෙනි, පිරිස විසම වෙච්ච නිසා තමයි අධාර්මික ක්‍රියාවන් පවතින්නේ. ධාර්මික ක්‍රියාවන් නොපවතින්නේ. අවිනය ක්‍රියාවන් පවතින්නේ. විනයානුකූල ක්‍රියාවන් නොපවතින්නේ. අධාර්මික දේවල් බබලවන්නේ. ධාර්මික දේවල් නොබබලවන්නේ. අවිනයානුකූල දේවල් බබලවන්නේ. විනයානුකූල දේවල් නොබබලවන්නේ.
කතමා ච භික්ඛවේ සමා පරිසා: ඉධ භික්ඛවේ යස්සං පරිසායං ධම්මකම්මානි පවත්තන්ති, අධම්මකම්මානි නප්පවත්තන්ති. විනයකම්මානි පවත්තන්ති, අවිනයකම්මානි නප්පවත්තන්ති. ධම්මකම්මානි දිප්පන්ති, අධම්මකම්මානි න දිප්පන්ති. විනයකම්මානි දිප්පන්ති, අවිනයකම්මානි න දිප්පන්ති. අයං වුච්චති භික්ඛවේ සමා පරිසා. සමත්තා භික්ඛවේ පරිසාය ධම්මකම්මානි පවත්තන්ති, අධම්මකම්මානි නප්පවත්තන්ති. විනයකම්මානි පවත්තන්ති, අවිනයකම්මානි නප්පවත්තන්ති. ධම්මකම්මානි දිප්පන්ති, අධම්මකම්මානි න දිප්පන්ති. විනයකම්මානි දිප්පන්ති, අවිනයකම්මානි න දිප්පන්ති. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං සමා පරිසාති.
පින්වත් මහණෙනි, සම (යහපත්) පිරිස කවරහුද? පින්වත් මහණෙනි, මෙහි යම් පිරිසක ධාර්මික ක්‍රියාවන් පවතිනවා. අධාර්මික ක්‍රියාවන් පවතින්නේ නෑ. විනය ක්‍රියාවන් පවතිනවා. අවිනයානුකූල ක්‍රියාවන් පවතින්නේ නෑ. ධාර්මික දේවල් බබලවනවා. අධාර්මික දේවල් බබලවන්නේ නෑ. විනයානුකූල දේවල් බබලනවා. අවිනයානුකූල දේවල් බබලවන්නේ නෑ. මෙයට තමයි පින්වත් මහණෙනි, සම පිරිස කියල කියන්නෙ. පින්වත් මහණෙනි, පිරිස සම වෙච්ච නිසා තමයි ධාර්මික ක්‍රියාවන් පවතින්නේ. අධාර්මික ක්‍රියාවන් නොපවතින්නේ. විනය ක්‍රියාවන් පවතින්නේ. අවිනයානුකූල ක්‍රියාවන් නොපවතින්නේ. ධාර්මික දේවල් බබලවන්නේ. අධාර්මික දේවල් නොබබලවන්නේ. විනයානුකූල දේවල් බබලවන්නේ. අවිනයානුකූල දේවල් නොබබලවන්නේ. පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතරින් මේ සම පිරිසම තමයි අග්‍ර වෙන්නෙ. 
2.1.5.9
50. ද්වේමා භික්ඛවේ පරිසා. කතමා ද්වේ: අධම්මිකා ච පරිසා, ධම්මිකා ච පරිසා. ....(පෙ).... ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං ධම්මිකා පරිසාති.
50. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක්ද යත්? අධාර්මික පිරිසත්, ධාර්මික පිරිසත්ය. ....(පෙ).... පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතරින් මේ ධාර්මික පිරිසම තමයි අග්‍ර වෙන්නෙ. 
2.1.5.10
51. ද්වේමා භික්ඛවේ පරිසා. කතමා ද්වේ: අධම්මවාදිනී ච පරිසා, ධම්මවාදිනී ච පරිසා.
51. පින්වත් මහණෙනි, මේ පිරිස් දෙකක් ඉන්නවා. ඒ කවර දෙපිරිසක්ද යත්? අධාර්මවාදී පිරිසත්, ධාර්මවාදී පිරිසත්ය.
කතමා ච භික්ඛවේ අධම්මවාදිනී පරිසා: ඉධ භික්ඛවේ යස්සං පරිසායං භික්ඛූ අධිකරණං ආදියන්ති ධම්මිකං වා අධම්මිකං වා. තේ තං අධිකරණං ආදියිත්වා න චේව අඤ්ඤමඤ්ඤං සඤ්ඤාපෙන්ති, න ච සඤ්ඤත්තිං උපගච්ඡන්ති, න ච නිජ්ඣාපෙන්ති, න ච නිජ්ඣත්තිං උපගච්ඡන්ති. තේ අසඤ්ඤත්තිබලා අනිජ්ඣත්තිබලා අප්පටිනිස්සග්ගමන්තිනෝ තමේව අධිකරණං ථාමසා පරාමස්ස අභිනිවිස්ස වෝහරන්ති, ඉදමේව සච්චං මෝඝමඤ්ඤන්ති. අයං වුච්චති භික්ඛවේ අධම්මවාදිනී පරිසා.
පින්වත් මහණෙනි, අධර්මවාදී පිරිස කවරහුද? පින්වත් මහණෙනි, මෙහි යම් පිරිසක භික්ෂූන් ධාර්මික වේවා, අධාර්මික වේවා ආරවුලක් පටන් ගන්නවා. ඔවුන් ඒ අධිකරණය (ආරවුල) ඉදිරියට ගෙන එකිනෙකාට දන්වන්නෙ නෑ. කරුණු පහදාදීමට ඉදිරිපත් වෙන්නෙ නෑ. කරුණු දක්වන්නෙ නෑ. කරුණු දැක්වීමට ඉදිරිපත් වෙන්නෙත් නෑ. ඔවුන් නොදැන්වීම බලය කොට ගෙන, කරුණු නොදැක්වීම බලය කොට ගෙන, අයුක්තිය බැහැර කිරීමට කතාබස් නොකොට, එම ආරවුලම දැඩි ලෙස ග්‍රහණය කර ගෙන, එහිම බැසගෙන ‘මේක විතරමයි ඇත්ත. අනිත් ඒවා බොරු’ කියා පවසනවා. පින්වත් මහණෙනි, අධර්මවාදී පිරිස කියන්නේ මෙයටයි.
කතමා ච භික්ඛවේ ධම්මවාදිනී පරිසා: ඉධ භික්ඛවේ යස්සං පරිසායං භික්ඛූ අධිකරණං ආදියන්ති, ධම්මිකං වා අධම්මිකං වා. තේ තං අධිකරණං ආදියිත්වා අඤ්ඤමඤ්ඤං සඤ්ඤාපෙන්ති චේව සඤ්ඤත්තිඤ්ච උපගච්ඡන්ති. නිජ්ඣාපෙන්ති චේව නිජ්ඣත්තිඤ්ච උපගච්ඡන්ති. තේ සඤ්ඤත්තිබලා නිජ්ඣත්තිබලා පටිනිස්සග්ගමන්තිනෝ න තමේව අධිකරණං ථාමසා පරාමස්ස අභිනිවිස්ස වෝහරන්ති, ඉදමේව සච්චං මෝඝමඤ්ඤන්ති. අයං වුච්චති භික්ඛවේ ධම්මවාදිනී පරිසා. ඉමා ඛෝ භික්ඛවේ ද්වේ පරිසා. ඒතදග්ගං භික්ඛවේ ඉමාසං ද්වින්නං පරිසානං යදිදං ධම්මවාදිනී පරිසාති.
පින්වත් මහණෙනි, ධර්මවාදී පිරිස කවරහුද? පින්වත් මහණෙනි, මෙහි යම් පිරිසක භික්ෂූන් ධාර්මික වේවා, අධාර්මික වේවා ආරවුලක් පටන් ගන්නවා. ඔවුන් ඒ අධිකරණය (ආරවුල) ඉදිරියට ගෙන එකිනෙකාට දන්වනවා. කරුණු පහදාදීමට ඉදිරිපත් වෙනවා. කරුණු දක්වනවා. කරුණු දැක්වීමට ඉදිරිපත් වෙනවා. ඔවුන් දැන්වීම බලය කොට ගෙන, කරුණු දැක්වීම බලය කොට ගෙන, අයුක්තිය බැහැර කිරීමට කතාබස් කොට, කටයුතු කරන අතර, එම ආරවුල ම දැඩි ලෙස ග්‍රහණය නොකරගෙන, එහි ම නොබැසගෙන, ‘මේක විතරමයි ඇත්ත. අනිත් ඒවා බොරු’ කියා පවසන්නෙ නෑ. පින්වත් මහණෙනි, ධර්මවාදී පිරිස කියන්නේ මෙයටයි. පින්වත් මහණෙනි, මේ තමයි පිරිස් දෙක. පින්වත් මහණෙනි, මේ පිරිස් දෙක අතරින් මේ ධර්මවාදී පිරිසම තමයි අග්‍ර වෙන්නෙ.
පරිසවග්ගෝ පඤ්චමෝ.

පස්වෙනි පරිස වර්ගය යි.
තත්‍රැද්දානං:
එහි උද්දානය :
උත්තානා වග්ගා අග්ගවතී අරියා කසටෝ ච පඤ්චමෝ,ඔක්කාචිතාමිසඤ්චේව විසමා අධම්මා ධම්මියේන චාති.

උත්තාන සූත්‍රය, අග්ගවතී සූත්‍රය, ආර්ය සූත්‍රය, පස්වෙනි කසට සූත්‍රය, ඔක්කාචිත සූත්‍රය, ආමිස සූත්‍රය, විසම සූත්‍රය, අධම්ම සූත්‍රය, ධම්මීය සූත්‍රය වශයෙන් මේ වර්ගය සමන්විතය.
පඨමෝ පණ්ණාසකෝ සමත්තෝ.

පළමු දෙසුම් පණහ සමාප්තයි.
