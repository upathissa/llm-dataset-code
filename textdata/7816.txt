අංගුත්තර නිකාය
දසක නිපාතෝ
10.1.4.2. පාතිමොක්ඛ ඨපන සුත්තං
10.1.4.2. පාමොක් අත්හිටුවීම ගැන වදාළ දෙසුම
(සාවත්ථි)
සැවැත් නුවර දී ය ………..
කති නු ඛෝ භන්තේ පාතිමොක්ඛට්ඨපනානීති?
“ස්වාමීනී, ප්‍රාතිමෝක්ෂ අත්හිටුවීම් කොපමණ තිබේද?”
දස ඛෝ උපාලි පාතිමොක්ඛට්ඨපනා කතමේ දස: පාරාජිකෝ තස්සං පරිසායං නිසින්නෝ හෝති, පාරාජිකකථා විප්පකතා හෝති, අනුපසම්පන්නෝ තස්සං පරිසායං නිසින්නෝ හෝති, අනුපසම්පන්නකථා විප්පකතා හෝති, සික්ඛං පච්චක්ඛාතකෝ තස්සං පරිසායං නිසින්නෝ හෝති, සික්ඛං පච්චක්ඛාතකථා විප්පකතා හෝති,පණ්ඩකෝ තස්සං පරිසායං නිසින්නෝ හෝති, පණ්ඩකකථා විප්පකතා හෝති, භික්ඛුනීදූසකෝ තස්සං පරිසායං නිසින්නෝ හෝති, භික්ඛුනීදූසකකථා විප්පකතා හෝති. ඉමේ ඛෝ උපාලි දස පාතිමොක්ඛට්ඨපනාති.
“උපාලි, පාමොක් අත්හිටුවීම් දසයකි. ඒ කවර දසයක් ද යත්;
පාරාජිකාවට පත් වූ පුද්ගලයෙක් ඒ සඟපිරිසෙහි වාඩි වී සිටියේ වෙයි.  පාරාජිකා පිළිබඳ කථාව අඩාල කරන ලද්දේ වෙයි. අනුපසම්පන්නයෙක් ඒ සඟපිරිසෙහි සිටියේ වෙයි. අනුපසම්පන්න පිළිබඳ කථාව අඩාල කරන ලද්දේ වෙයි. උපසම්පදාව ප්‍රතික්ෂේප කළ කෙනෙක් ඒ සඟපිරිසෙහි සිටියේ වෙයි. උපසම්පදාව ප්‍රතික්ෂේප කිරීම පිළිබඳ කථාව අඩාල කරන ලද්දේ වෙයි. නපුංසකයෙක් ඒ සඟපිරිසෙහි සිටියේ වෙයි. නපුංසක කථාව අඩාල කරන ලද්දේ වෙයි. භික්ෂුණී දූෂකයෙක් ඒ සඟපිරිසෙහි සිටියේ වෙයි. භික්ෂුණීදූෂක කථාව අඩාල කරන ලද්දේ වෙයි. උපාලි, මේ වනාහී පාමොක් අත්හිටුවන දස කරුණ වෙයි.”
සාදු! සාදු!! සාදු!!!
පාතිමොක්ඛට්ඨපන සූත්‍රය නිමා විය.
