ඛුද්දක නිකාය
පේතවත්ථු
4.6. කුමාර පේත වත්ථු
4.6. කුමාර ප්‍රේත වස්තුව
755.සාවත්ථි නාම නගරං හිමවන්තස්ස පස්සතෝ
තත්ථ ආසුං දේව කුමාරා රාජපුත්තාති මේ සුතං
755. හිමාල පර්වතය පැත්තේ සැවත කියල නුවරක් තියෙනවා. එහේ රාජ පුත්‍ර වූ කුමාරවරු දෙදෙනෙක් හිටියා කියල මං අහල තියෙනවා.
756.පමත්තා රජනීයේසු කාමස්සාදාභිනන්දිනෝ
පච්චුප්පන්නේ සුඛේ ගිද්ධා න තේ පස්සිංසු නාගතං
756. ඔවුන් කාමසම්පත්වලම ප්‍රමාද වුනා. කාමාස්වාදයම විඳිමින් සතුටු වුනා. ඒ ජීවිතයේදී ලැබුණු සැපයට ගිජු වෙලා ගියා. අනාගත ජීවිතවලත් හොඳින් සිටින්න ඕන කියන කරුණ දැක්කෙ නෑ.
757.තේ චුතා ච මනුස්සන්තා පරලෝකං ඉතෝ ගතා
තේධ ඝෝසෙන්ත්‍යදිස්සන්තා පුබ්බේ දුක්කටමත්තනෝ
757. ඔවුන් මිනිස් ලොවින් චුත වුනා. පරලොවදී පෙරේත ලෝකයට ගියා. ඔවුන් ඒ කලින් ජිවිතයේදී තමන් විසින් කරගත්තු පාප කර්ම නිසා නොපෙනෙන ශරීර ඇතිව ඉඳගෙන මේ නුවර ආසන්නයේම මේ විදිහට කෑගසන්න වුනා.
758.බහූසු වත සන්තේසු දෙය්‍යධම්මේ උපට්ඨිතේ
නාසක්ඛිම්හා ච අත්තානං පරිත්තං කාතුං සුඛාවහං
758. අයියෝ! අපිට දන් දෙන්න ඕනෑ තරම් වස්තුව තිබුනා. දන් පැන් පිළිගන්ට සුදුසු බොහෝ ආර්යන් වහන්සේලා වැඩ සිටියා. අපිට සැප ලබාදෙන සුළු පිනක්වත් කරගන්ට බැරි වුනා.
759.කිං තතෝ පාපකං අස්ස යං නෝ රාජකුලා චුතා
උපපන්නා පෙත්තිවිසයං ඛුප්පිපාසාසමප්පිතා
759. අපි යම්කිසි කර්මයක් නිසා ඒ රාජකුලයෙන් චුත වෙලා මේ බඩගින්නෙන් පිපාසයෙන් පීඩා විඳ විඳ ඉන්න පෙරේත ලෝකේ ඉපදුනා. ආයෙ ඉතින් මීටත් වඩා පවක් තියෙනවාද?
760.සාමිනෝ ඉධ හුත්වාන හොන්ති අස්සාමිනෝ තහිං
චරන්ති ඛුප්පිපාසාය මනුස්සා උන්නතෝනතා
760. අපි මනුස්ස ලෝකෙදි හිටියෙ හාම්පුතාල වෙලා. නමුත් පෙරේත ලෝකෙදි අපි හාම්පුතාල නොවෙයි. උසස් මනුස්ස ආත්මයෙන් චුත වෙලා හීන වූ පෙරේතයෝ වෙලා බඩගින්නෙන් පිපාසයෙන් ඇවිද ඇවිද යනවා.
761.ඒතමාදීනවං ඤත්වා ඉස්සරමදසම්භවං
පහාය ඉස්සරමදං භවේ සග්ගගතෝ නරෝ
කායස්ස භේදා සප්පඤ්ඤෝ සග්ගං සෝ උපපජ්ජතී‘ති
761. සැප සම්පත්වලින් මත්වෙලා හිටපු නිසයි මේ ආදීනය හටගත්තෙ. මේක තේරුම් ගත්ත මනුස්සයා සැප සම්පත්වලින් හිතට ගන්න එක දුරු කරන්න ඕන. එතකොට දෙව්ලොවට යනවා. කය බිඳී මැරුණට පස්සේ ඒ නුවණැති කෙනා දෙව්ලොව උපදිනවා.
සාදු! සාදු!! සාදු!!!
කුමාරපේතවත්ථු ඡට්ඨං.
හයවෙනි කුමාර ප්‍රේත වස්තුවයි.
