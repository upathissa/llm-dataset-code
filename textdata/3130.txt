සංයුත්ත නිකාය
මහා වග්ගෝ
1.3.5. අසප්පුරිස සුත්තං
1.3.5. අසත්පුරුෂයා ගැන වදාළ දෙසුම
සාවත්ථියං....
සැවැත් නුවර දී ය …..
අසප්පුරිසඤ්ච වෝ භික්ඛවේ, දේසිස්සාමි, සප්පුරිසඤ්ච. තං සුණාථ. කතමෝ ච භික්ඛවේ, අසප්පුරිසෝ: ඉධ භික්ඛවේ, ඒකච්චෝ මිච්ඡාදිට්ඨිකෝ හෝති. මිච්ඡාසංකප්පෝ මිච්ඡාවාචෝ මිච්ඡාකම්මන්තෝ මිච්ඡාආජීවෝ මිච්ඡාවායාමෝ මිච්ඡාසති මිච්ඡාසමාධි. අයං වුච්චති භික්ඛවේ, අසප්පුරිසෝ.
මහණෙනි, ඔබට අසත්පුරුෂයා ගැන ත්, සත්පුරුෂයා ගැන ත් දේශනා කරන්නෙමි. එය අසව්.
මහණෙනි, අසත්පුරුෂයා යනු කවුද? මහණෙනි, මෙහිලා ඇතැම් පුද්ගලයෙක් වැරදි දෘෂ්ටියෙන් යුක්ත වෙයි. වැරදි සංකල්පනාවෙන් යුක්ත වෙයි. වැරදි වචන භාවිතයෙන් යුක්ත වෙයි. වැරදි කායික ක්‍රියාවෙන් යුක්ත වෙයි. වැරදි ජීවිකාවෙන් යුක්ත වෙයි. වැරදි උත්සාහයෙන් යුක්ත වෙයි. වැරදි සිහියෙන් යුක්ත වෙයි. වැරදි චිත්තේකාග්‍රතාවයෙන් යුක්ත වෙයි. මහණෙනි, මොහු අසත්පුරුෂයා යැයි කියනු ලැබේ.
කතමෝ ච භික්ඛවේ, සප්පුරිසෝ: ඉධ භික්ඛවේ, ඒකච්චෝ සම්මාදිට්ඨිකෝ හෝති, සම්මාසංකප්පෝ සම්මාවාචෝ සම්මාකම්මන්තෝ සම්මාආජීවෝ සම්මාවායාමෝ සම්මාසති සම්මාසමාධි. අයං වුච්චති භික්ඛවේ, සප්පුරිසෝති.
මහණෙනි, සත්පුරුෂයා යනු කවුද? මහණෙනි, මෙහිලා ඇතැම් පුද්ගලයෙක් නිවැරදි දෘෂ්ටියෙන් යුක්ත වෙයි. නිවැරදි සංකල්පනාවෙන් යුක්ත වෙයි. නිවැරදි වචන භාවිතයෙන් යුක්ත වෙයි. නිවැරදි කායික ක්‍රියාවෙන් යුක්ත වෙයි. නිවැරදි ජීවිකාවෙන් යුක්ත වෙයි. නිවැරදි උත්සාහයෙන් යුක්ත වෙයි. නිවැරදි සිහියෙන් යුක්ත වෙයි. නිවැරදි චිත්තේකාග්‍රතාවයෙන් යුක්ත වෙයි. මහණෙනි, මොහු සත්පුරුෂයා යැයි කියනු ලැබේ.
සාදු! සාදු!! සාදු!!!
අසප්පුරිස සූත්‍රය නිමා විය.
