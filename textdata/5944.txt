සංයුත්ත නිකාය
මහා වග්ගෝ
2.3.9. ඒකධම්ම සුත්තං
2.3.9. එක් ධර්මයක් ගැන වදාළ දෙසුම
නාහං භික්ඛවේ, අඤ්ඤං ඒකධම්මම්පි සමනුපස්සාමි යේ ඒවං භාවිතා බහුලීකතා සංයෝජනීයානං ධම්මානං පහානාය සංවත්තන්ති. යථයිදං භික්ඛවේ, සත්ත බොජ්ඣංගා. කතමේ සත්ත: සතිසම්බොජ්ඣංගෝ ....(පෙ).... උපේඛාසම්බොජ්ඣංගෝ. කථං භාවිතා ච භික්ඛවේ, සත්ත බොජ්ඣංගා කථං බහුලීකතා සංයෝජනීයානං ධම්මානං පහානාය සංවත්තන්ති. ඉධ භික්ඛවේ, භික්ඛු සතිසම්බොජ්ඣංගං භාවේති ....(පෙ).... උපේඛාසම්බොජ්ඣංගං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං භාවිතා ඛෝ භික්ඛවේ, සත්ත බොජ්ඣංගා ඒවං බහුලීකතා සංයෝජනීයානං ධම්මානං පහානාය සංවත්තන්ති. කතමේ ච භික්ඛවේ, සංයෝජනියා ධම්මා: චක්ඛුං භික්ඛවේ, සංයෝජනියෝ ධම්මෝ. එත්ථේතේ උප්පජ්ජන්ති සංයෝජනවිනිබද්ධා අජ්ඣෝසානා. ....(පෙ).... ජිව්හා සංයෝජනියෝ ධම්මෝ. එත්ථේතේ උප්පජ්ජන්ති සංයෝජනවිනිබද්ධා අජ්ඣෝසානා. ....(පෙ).... මනෝසංයෝජනියෝ ධම්මෝ. එත්ථේතේ උප්පජ්ජන්ති සංයෝජනවිනිබද්ධා අජ්ඣෝසානා. ඉමේ වුච්චන්ති භික්ඛවේ, සංයෝජනියා ධම්මාති.
මහණෙනි, යම් ධර්මයක් මෙසේ භාවිත කරගත් විට, බහුල ව ප්‍රගුණ කරගත් විට සංයෝජනයන්ට හිත වූ ධර්මයන් ප්‍රහාණය පිණිස පවතියි නම්, මහණෙනි, යම් බඳු වූ මේ සප්ත බොජ්ඣංගයෝ වෙත් ද, එබඳු වූ අන් එක ධර්මයක් වත් මම නොදකිමි. ඒ කවර සතක් ද යත්; සති සම්බොජ්ඣංගය ය, ….(පෙ)…. උපෙක්ඛා සම්බොජ්ඣංගය ය.
මහණෙනි, කෙසේ වඩන ලද, කෙසේ බහුල ව ප්‍රගුණ කරන ලද සප්ත බොජ්ඣංගයන් ද සංයෝජනයන්ට හිත වූ ධර්මයන් ප්‍රහාණය කිරීම පිණිස පවතින්නේ? මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව සති සම්බොජ්ඣංගය වඩයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව උපෙක්ඛා සම්බොජ්ඣංගය වඩයි. මහණෙනි, මෙසේ වඩන ලද, මෙසේ බහුල ව ප්‍රගුණ කරන ලද සප්ත බොජ්ඣංගයන් සංයෝජනයන්ට හිත වූ ධර්මයන් ප්‍රහාණය කිරීම පිණිස පවතින්නේ ය.
මහණෙනි, සංයෝජනයන්ට හිත වූ ධර්මයන් මොනවා ද? මහණෙනි, ඇස යනු කෙලෙස් බන්ධනයන්ට හිතකර ධර්මයකි. මෙහි ඒ සංයෝජනයන්ට බැඳුණු බැසගැනීම් උපදිති. ….(පෙ)…. මනස යනු කෙලෙස් බන්ධනයන්ට හිතකර ධර්මයකි. මෙහි ඒ සංයෝජනයන්ට බැඳුණු බැසගැනීම් උපදිති. මහණෙනි, මේවා සංයෝජනයන්ට හිතකර ධර්මයන් යැයි කියනු ලැබේ.
සාදු! සාදු!! සාදු!!!
ඒකධම්ම සූත්‍රය නිමා විය.
