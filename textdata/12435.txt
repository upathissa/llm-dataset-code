ඛුද්දක නිකාය
ඉතිවුත්තක පාළි
3.5.1. අග්ගප්පසාද සුත්තං
3.5.1. උතුම් පැහැදීම ගැන වදාළ දෙසුම
90. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. තයෝ’මේ භික්ඛවේ අග්ගප්පසාදා. කතමේ තයෝ?
පින්වත් මහණෙනි, මේ ඉතාමත් අග්‍ර වූ පැහැදීම් තුනක් තියෙනවා. ඒ තුන මොනවාද?
යාවතා භික්ඛවේ සත්තා අපදා වා ද්විපදා වා චතුප්පදා වා බහුප්පදා වා රූපිනෝ වා අරූපිනෝ වා සඤ්ඤිනෝ වා අසඤ්ඤිනෝ වා නේවසඤ්ඤිනාසඤ්ඤිනෝ වා, තථාගතෝ තේසං අග්ගමක්ඛායති යදිදං අරහං සම්මාසම්බුද්ධෝ. යේ භික්ඛවේ බුද්ධේ පසන්නා අග්ගේ තේ පසන්නා. අග්ගේ ඛෝ පන පසන්නානං අග්ගෝ විපාකෝ හෝති.
“පින්වත් මහණෙනි, යම්තාක් සත්වයෝ ඉන්නවා නම්, ඔවුන් පා නැති සතුන් වේවා, දෙපා ඇති සතුන් වේවා, පා හතරක් ඇති සතුන් වේවා, බොහෝ පා ඇති සතුන් වේවා, රූපය ඇති සතුන් වේවා, රූපය නැති සතුන් වේවා, සඤ්ඤා ඇති සතුන් වේවා, සඤ්ඤා නැති සතුන් වේවා, සඤ්ඤාව ඇත්තෙත් නැති නැත්තෙත් නැති සතුන් වේවා මේ සියලු සත්වයන් අතුරින් ඉතාමත් අග්‍රයි කියලා කියන්නේ අරහත් සම්මා සම්බුද්ධ වූ තථාගතයන් වහන්සේටමයි. පින්වත් මහණෙනි, යම් කෙනෙක් ඒ බුදුරජාණන් වහන්සේ ගැන පැහැදුනා නම්, ඔවුන් අග්‍ර වූ උත්තමයෙකුටමයි පැහැදුනේ. සියලු සතුන් අතර අග්‍ර වූ බුදුරජාණන් වහන්සේ ගැන පැහැදුනු අයට අග්‍ර වූ සැප විපාක ලැබෙනවා.
යාවතා භික්ඛවේ ධම්මා සංඛතා වා අසංඛතා වා විරාගෝ තේසං අග්ගමක්ඛායති යදිදං මදනිම්මදනෝ පිපාසවිනයෝ ආලයසමුග්ඝාතෝ වට්ටුපච්ඡේදෝ තණ්හක්ඛයෝ විරාගෝ නිරෝධෝ නිබ්බාණං. යේ භික්ඛවේ විරාගේ ධම්මේ පසන්නා අග්ගේ තේ පසන්නා. අග්ගේ ඛෝ පන පසන්නානං අග්ගෝ විපාකෝ හෝති.
පින්වත් මහණෙනි, යම්තාක් දේවල් තියෙනවා නම්, හේතූන් නිසා හටගත් වේවා, හේතූන් නිසා හට නොගත් වේවා, ඒ සියලු දේවල් අතුරින් අග්‍රයි කියලා කියන දෙයක් තියෙනවා. ඒ තමයි මේ මානය නැති කරලා දාන, කෙලෙස් පිපාසය නිවා දමන, ඇලීම නැති කරලා දාන, සසර ගමන නැති කරලා දමන, තණ්හාව ගෙවා දමන, කිසිවක නොඇලීමෙන් විරාගී වූ, දුක් නැති කර දමන, ඒ අමා නිවන. පින්වත් මහණෙනි, යම් කෙනෙක් මේ විරාගී දහම ගැන පැහැදුනොත් ඔවුන් ඒ පැහැදුනේ අග්‍ර දේටයි. අග්‍ර වූ උත්තම ධර්මයට පැහැදුන අයට අග්‍ර වූ සැප විපාක ලැබෙනවා.
යාවතා භික්ඛවේ සංඝා වා ගණා වා තථාගතසාවකසංඝෝ තේසං අග්ගමක්ඛායති. යදිදං චත්තාරි පුරිසයුගානි අට්ඨපුරිසපුග්ගලා. ඒස භගවතෝ සාවකසංඝෝ ආහුනෙය්‍යේා පාහුනෙය්‍යේා දක්ඛිණෙය්‍යේා අඤ්ජලිකරණීයෝ අනුත්තරං පුඤ්ඤක්ඛේත්තං ලෝකස්ස. යේ භික්ඛවේ සංඝේ පසන්නා අග්ගේ තේ පසන්නා. අග්ගේ ඛෝ පන පසන්නානං අග්ගෝ විපාකෝ හෝති.
පින්වත් මහණෙනි, ලෝකයේ යම්තාක් පිරිස් ඇද්ද, ජන සමූහයක් ඇද්ද, මේ තථාගත ශ්‍රාවක සඟරුවනමයි ඒ සියලු පිරිස්වලට වඩා අග්‍ර වෙන්නේ. උන්වහන්සේලා උතුම් පුද්ගල යුගල වශයෙන් හතරක් වෙනවා. වෙන් වෙන් උතුම් පුද්ගලයෝ අට දෙනයි. ඒ භාග්‍යවතුන් වහන්සේගේ මේ ශ්‍රාවක සඟරුවන දුර සිට දන් පැන් ගෙනවුත් පිදීමට තරම් ගුණවත් නිසා ආහුණ්‍යෙයයි. ආගන්තුක සත්කාර කිරීමට තරම් ගුණවත් නිසා පාහුණ්‍යෙයයි. පින් සලකාගෙන දන් පැන් පිදීමට තරම් ගුණවත් නිසා දක්ඛිණ්‍යෙයයි. වැඳුම් පිදුම් කිරීමට තරම් ගුණවත් නිසා අංජලිකරණීයයි. ලොවට උතුම් පින් කෙතයි. පින්වත් මහණෙනි, එබඳු ශ්‍රාවක සඟ පිරිසක් කෙරෙහි පැහැදුනේ නම් ඔවුන් පැහැදී තිබෙන්නේ අග්‍ර වූ පිරිසකටයි. අග්‍ර වූ පිරිසකට පැහැදුන විට අග්‍ර වූ විපාක ලැබෙනවා.
ඉමේ ඛෝ භික්ඛවේ තයෝ අග්ගප්පසාදා”ති.
පින්වත් මහණෙනි, මේ තමයි ඉතාමත් අග්‍ර වූ පැහැදීම් තුන.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “අග්ගතෝ වේ පසන්නානං අග්ගං ධම්මං විජානතං,
අග්ගේ බුද්ධේ පසන්නානං දක්ඛිණෙය්‍යේ අනුත්තරේ
“ඒකාන්තයෙන්ම පැහැදීම් අතුරින් අග්‍ර වූ පැහැදීම ඇතිවෙන්නේ අවබෝධයෙන්ම ගුණ දැනගෙන දක්ෂිණාවන්ට අග්‍ර වූ අනුත්තර වූ බුදුරජුන් ගැන පැහැදීමමයි.
3. අග්ගේ ධම්මේ පසන්නානං විරාගූපසමේ සුඛේ,
අග්ගේ සංඝේ පසන්නානං පුඤ්ඤක්ඛෙත්තේ අනුත්තරේ
විරාගයෙනුත් සංසිඳීමෙනුත් සැපවත් වූ අග්‍ර ධර්මයටමයි පහදින්න ඕන. ඒ වගේම ලොවට අනුත්තර පින් කෙත වූ අග්‍ර වූ ශ්‍රාවක පිරිස ගැනත් පහදින්න ඕන.
4. අග්ගස්මිං දානං දදතං අග්ගං පුඤ්ඤං පවඩ්ඪති,
අග්ගං ආයු ච වණ්ණෝ ච යසෝ කිත්ති සුඛං බලං
ගුණ නුවණින් අග්‍ර වූ උතුමන් කෙරෙහි දන් පැන් පිදුවොත් අග්‍ර වූ පින් වැඩෙනවා. එහි විපාක වශයෙන් අග්‍ර වූ ආයු, වර්ණ, යසස, කීර්තිය, සැපය, කාය බල ඤාණ බල වැඩෙනවා.
5. අග්ගස්ස දාතා මේධාවී අග්ගධම්මසමාහිතෝ,
දේවභූතෝ මනුස්සෝ වා අග්ගප්පත්තෝ පමෝදතී”ති
අග්‍ර වූ උතුමන්ට දන් පැන් පුදන අග්‍ර වූ ධර්මය කෙරෙහි සිත සමාහිත කරගෙන සිටින නුවණැති පුරුෂයා දෙවියන් අතරට ගියත්, මිනිස් ලොවට ගියත්, අග්‍රස්ථානයෙහි වැජඹී සතුටු වෙනවා.”
අයම්පි අත්ථෝ වුත්තෝ භගවතා. ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
