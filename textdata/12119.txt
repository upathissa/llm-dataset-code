ඛුද්දක නිකාය
උදාන පාළි
7.7. පපඤ්චක්ඛය සුත්තං
7.7. කෙලෙස් සහිත කල්පනාවන් ක්ෂය වී යාම ගැන වදාළ උදානය
1. ඒවං මේ සුතං: ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භගවා අත්තනෝ පපඤ්චසඤ්ඤාසංඛාපහානං පච්චවෙක්ඛමානෝ නිසින්නෝ හෝති.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ සැවැත් නුවර ජේතවනය නම් වූ අනේපිඬු සිටුතුමාගේ ආරාමයේ. එදා භාග්‍යවතුන් වහන්සේ, තමන් වහන්සේගේ සිතින් කෙලෙස් සහිත කල්පනාවෙන් යුත් සඤ්ඤා සංඛා ප්‍රහාණය වූ බව නුවණින් දකිමින් වැඩසිටියා.
2. අථ ඛෝ භගවා අත්තනෝ පපඤ්චසඤ්ඤාසංඛාපහානං විදිත්වා තායං වේලායං ඉමං උදානං උදානේසි:
ඊට පස්සේ භාග්‍යවතුන් වහන්සේ තමන් වහන්සේගේ සිතින් කෙලෙස් සහිත කල්පනාවෙන් යුත් සඤ්ඤා සංඛාවල ප්‍රහාණය දැකලා ඒ වෙලාවේ මේ උදානය වදාළා.
“යස්ස පපඤ්චා ඨිති ච නත්ථිසන්දානං පලිඝඤ්ච වීතිවත්තෝ,
තං නිත්තණ්හං මුනිං චරන්තංනාවජානාති සදේවකෝපි ලෝකෝ”ති
“ඔහු තුළ කෙලෙස් සහිතව කල්පනා කර කර ඉන්න ගතියක් පවතින්නේ නෑ. සියලු තණ්හා බන්ධනත්, අවිද්‍යා නමැති බාධකයත් ඉක්මවා ගිහිල්ලයි ඉන්නේ. ඒ ඒ තැන කිසිම තණ්හාවකින් තොරව හැසිරෙන ඒ මුනිඳුන්ව, දෙවියන් සහිත ලෝකයා හෑල්ලු කරන්නේ නෑ.”
සාදු! සාදු!! සාදු!!!
