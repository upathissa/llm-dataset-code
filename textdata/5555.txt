සංයුත්ත නිකාය
සළායතන වග්ගෝ
8.1.7. ඛෙත්තූපම සුත්තං
8.1.7. කුඹුරක් උපමා කොට වදාළ දෙසුම
ඒකං සමයං භගවා නාලන්දායං විහරති පාවාරිකම්බවනේ. අථ ඛෝ අසිබන්ධකපුත්තෝ ගාමණි යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ අසිබන්ධකපුත්තෝ ගාමණි භගවන්තං ඒතදවෝච: නනු භන්තේ භගවා සබ්බපාණභූතහිතානුකම්පී විහරතීති. ඒවං ගාමණි තථාගතෝ සබ්බපාණභූතහිතානුකම්පී විහරතීති. අථ කිඤ්චරහි භන්තේ භගවා ඒකච්චානං සක්කච්චං ධම්මං දේසේති, ඒකච්චානං නෝ තථා සක්කච්චං ධම්මං දේසේතීති. තේන හි ගාමණි, තං යේවෙත්ථ පටිපුච්ඡිස්සාමි. යථා තේ ඛමෙය්‍ය තථා නං ව්‍යාකරෙය්‍යාසි.
ඒ දිනවල භාග්‍යවතුන් වහන්සේ වැඩසිටියේ නාලන්දාවෙහි පාවාරික අඹ වනයෙහි. එදා අසිබන්ධකපුත්ත (කඩු බඳින) ගාමණී භාග්‍යවතුන් වහන්සේ වැඩසිටි තැනට පැමිණුනා. පැමිණිලා භාග්‍යවතුන් වහන්සේට ආදරයෙන් වන්දනා කොට එකත්පස්ව වාඩිවුණා. එකත්පස්ව වාඩිවුණු අසිබන්ධකපුත්ත ගාමණී භාග්‍යවතුන් වහන්සේට මෙකරුණ සැළ කළා. ස්වාමීනී, භාග්‍යවතුන් වහන්සේ සියලු සත්ව වර්ගයා කෙරෙහි ම හිතානුකම්පීව වැඩවසන සේක් නොවේද? එසේය පින්වත් ගාමණී, තථාගතයන් වහන්සේ සියලු සත්ව වර්ගයා කෙරෙහි ම හිතානුකම්පීව වැඩවසන සේක්මය. එසේ වේ නම් ස්වාමීනි, භාග්‍යවතුන් වහන්සේ කුමක් හෙයින් ඇතැම් උදවියට සකස් කොට දහම් දෙසන සේක්ද? ඇතැම් උදවියට එලෙසින් සකස් කොට දහම් නොදෙසන සේක්ද? පින්වත් ගාමණී, එසේ වේ නම්, ඔය කාරණය ගැන ඔබෙන් ම විමසන්නම්. ඔබට යම් අයුරකින් වැටහෙනවා නම් ඒ විදිහට විසඳන්න.
තං කිම්මඤ්ඤසි ගාමණි කස්සකස්ස ගහපතිනෝ තීණි ඛෙත්තානි: ඒකං ඛෙත්තං අග්ගං, ඒකං ඛෙත්තං මජ්ඣිමං, ඒකං ඛෙත්තං හීනං ජංගලං ඌසරං පාපභූමි. තං කිම්මඤ්ඤසි ගාමණි අසු කස්සකෝ ගහපති බීජානි පතිට්ඨාපේතුකාමෝ කත්ථ පඨමං පතිට්ඨාපෙය්‍ය, යං වා අදුං ඛෙත්තං අග්ගං යං වා අදුං ඛෙත්තං මජ්ඣිමං යං වා අදුං ඛෙත්තං හීනං ජංගලං ඌසරං පාපභූමින්ති. අසු භන්තේ කස්සකෝ ගහපති බීජානි පතිට්ඨාපේතුකාමෝ යං අදුං ඛෙත්තං අග්ගං තත්ථ පතිට්ඨාපෙය්‍ය. තත්ථ පතිට්ඨාපෙත්වා යං අදුං ඛෙත්තං මජ්ඣිමං තත්ථ පතිට්ඨාපෙය්‍ය. තත්ථ පතිට්ඨාපෙත්වා යං අදුං ඛෙත්තං හීනං ජංගලං ඌසරං පාපභූමි තත්ථ පතිට්ඨාපෙය්‍යපි, නෝපි පතිට්ඨාපෙය්‍ය. තං කිස්ස හේතු? අන්තමසෝ ගෝභත්තම්පි භවිස්සතීති.
පින්වත් ගාමණී, මේ ගැන ඔබ කුමක්ද හිතන්නේ? ගෘහපති ගොවියෙකුට කුඹුරු තුනක් තියෙනවා. එක කුඹුරක් ඉතාමත් සාරවත්. එක කුඹුරක් තරමක් සාරවත්. එක කුඹුරක් නිසරු, තද කරමැටි ඇති, මුඬු බිමක්. පින්වත් ගාමණී, මේ ගැන ඔබ කුමක්ද හිතන්නේ? අර ගෘහපති ගොවියා බීජ වපුරන්ට කැමැත්තෙන් කොතැනද පළමුවෙන් ම බීජ වපුරන්නේ? අර සාරවත් කුඹුරේද? එහෙම නැත්නම් තරමක් සාරවත් කුඹුරේද? එහෙමත් නැත්නම් නිසරු, තද කරමැට්ට තිබෙන මුඩු බිමේද? ස්වාමීනී, ඒ ගෘහපති ගොවියා බීජ වපුරන්ට කැමැත්තෙන් අර යම් සාරවත් කෙතක් ඇද්ද එහි තමයි වපුරන්නේ. එහි වැපුරුවාට පස්සෙයි අර යම් තරමකට සරු කෙතක් ඇද්ද ඒකෙ වපුරන්නේ. ඒකෙත් වැපුරුවාට පස්සේ අර යම් නිසරු, තද කරමැට්ට ඇති මුඩු බිමක් ඇද්ද ඒකෙ වපුරන්නත් පුළුවනි. නොවපුරන්නත් පුළුවන්. ඒ කවර කරුණක් නිසාද? අඩු ගණනේ හරකුන්ගේ කෑම පිණිසවත් පවතීවි කියලයි.
සෙය්‍යථාපි ගාමණි යං අදුං ඛෙත්තං අග්ගං, ඒවමේව මය්හං භික්ඛුභික්ඛුනියෝ. තේසාහං ධම්මං දේසේමි ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සව්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං පකාසේමි. තං කිස්ස හේතු? ඒතේ හි ගාමණි, මංදීපා මංලේණා මංතාණා මංසරණා විහරන්ති.
පින්වත් ගාමණී, මෙයත් ඒ වගේ තමයි. යම් ඒ සාරවත් කෙතක් ඇද්ද, මා හට භික්‍ෂු භික්‍ෂුණීන් ඒ වගේ තමයි. මං ඔවුන්ට ධර්ම දේශනා කරනවා. මුල කල්‍යාණ වූත්, මැද කල්‍යාණ වූත්, අවසානය කල්‍යාණ වූත්, අර්ථ සහිත වූත්, පැහැදිලි වචන ප්‍රකාශ කිරීමෙන් යුතු වූත්, මුළුමණින් ම පිරිපුන් වූත්, පිරිසිදු වූත් බඹසර ප්‍රකාශ කරනවා. ඒ කවර කරුණක් නිසාද යත්, පින්වත් ගාමණී, මේ ශ්‍රාවකයින් සිටින්නේ මා දිවයින කොට ගෙනයි. මා පිහිට කොට ගෙනයි. මා රැකවරණය කොට ගෙනයි. මා සරණ කොට ගෙනයි.
සෙය්‍යථාපි ගාමණි, යං අදුං ඛෙත්තං මජ්ඣිමං, ඒවමේව මය්හං උපාසකඋපාසිකායෝ. තේසම්පහං ධම්මං දේසේමි ආදිකල්‍යාණං මජ්ඣේකල්‍යාණං පරියෝසානකල්‍යාණං, සාත්ථං සව්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං පකාසේමි. තං කිස්ස හේතු? ඒතේ හි ගාමණි මංදීපා මංලේණා මංතාණා මංසරණා විහරන්ති.
පින්වත් ගාමණී, යම් ඒ තරමක් සරු කෙතක් ඇද්ද, මා හට (ගිහි ශ්‍රාවක) උපාසක උපාසිකාවනුත් ඒ වගේ තමයි. මං ඔවුන්ටත් ධර්ම දේශනා කරනවා. මුල කල්‍යාණ වූත්, මැද කල්‍යාණ වූත්, අවසානය කල්‍යාණ වූත්, අර්ථ සහිත වූත්, පැහැදිලි වචන ප්‍රකාශ කිරීමෙන් යුතු වූත්, මුළුමණින් ම පිරිපුන් වූත්, පිරිසිදු වූත් බඹසර ප්‍රකාශ කරනවා. ඒ කවර කරුණක් නිසා ද යත්, පින්වත් ගාමණී, මේ ශ්‍රාවකයින් සිටින්නේත් මා දිවයින කොට ගෙනයි. මා පිහිට කොට ගෙනයි. මා රැකවරණය කොට ගෙනයි. මා සරණ කොට ගෙනයි.
සෙය්‍යථාපි ගාමණි, යං අදුං ඛෙත්තං හීනං ජංගලං ඌසරං පාපභූමි. ඒවමේව මය්හං අඤ්ඤතිත්ථියා සමණබ්‍රාහ්මණා පරිබ්බාජකා. තේසම්පහං ධම්මං දේසේමි ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සව්‍යඤ්ජනං, කේවලපරිපුණ්ණං පරිසුද්ධං බ්‍රහ්මචරියං පකාසේමි. තං කිස්ස හේතු? අප්පේවනාම ඒකපදම්පි ආජානෙය්‍යුං, තං නේසං අස්ස දීඝරත්තං හිතාය සුඛාය.
පින්වත් ගාමණී, යම් ඒ නිසරු වූ, තද කරමැට්ටෙන් යුතු මුඩු බිමක් ඇද්ද, මා හට අන්‍යාගමික ශ්‍රමණ බ්‍රාහ්මණයන්, පිරිවැජියනුත් ඒ වගේ තමයි. මං ඔවුන්ටත් ධර්ම දේශනා කරනවා. මුල කල්‍යාණ වූත්, මැද කල්‍යාණ වූත්, අවසානය කල්‍යාණ වූත්, අර්ථ සහිත වූත්, පැහැදිලි වචන ප්‍රකාශ කිරීමෙන් යුතු වූත්, මුළුමණින් ම පිරිපුන් වූත්, පිරිසිදු වූත් බඹසර ප්‍රකාශ කරනවා. ඒ කවර කරුණක් නිසාද යත්, එක දහම් පදයක හෝ අර්ථය තේරුම් ගන්නවා නම්, ඉතා යහපති. එය ඔවුන් හට බොහෝ කලක් මුළුල්ලෙහි හිතසුව පිණිස පවතිනවා කියලයි.
සෙය්‍යථාපි ගාමණි, පුරිසස්ස තයෝ උදකමණිකා, ඒකෝ උදකමණිකෝ අච්ඡිද්දෝ අහාරී අපරිහාරී, ඒකෝ උදකමණිකෝ අච්ඡිද්දෝ හාරී පරිහාරී, ඒකෝ උදකමණිකෝ ඡිද්දෝ හාරී පරිහාරී. තං කිම්මඤ්ඤසි ගාමණි අසු පුරිසෝ උදකං නික්ඛිපිතුකාමෝ කත්ථ පඨමං නික්ඛිපෙය්‍ය යෝ වා සෝ උදකමණිකෝ අච්ඡිද්දෝ අහාරී පරිහාරී, යෝ වා සෝ උදකමණිකෝ අච්ඡිද්දෝ හාරී පරිහාරී, යෝ වා සෝ උදකමණිකෝ ඡිද්දෝ හාරී පරිහාරීති.
පින්වත් ගාමණී, ඒක මේ වගේ දෙයක්. පුරුෂයෙකුට ලොකු වතුර භාජන තුනක් තියෙනවා. එක වතුර භාජනයක් සිදුරු වෙලා නෑ. වතුර කාන්දුවීමක් නෑ. වතුර සිඳී යාමක් නෑ. තවත් වතුර භාජනයක් තියෙනවා. ඒක සිදුරු වෙලා නෑ නමුත් කාන්දු වෙනවා. වතුර සිඳෙනවා. තවත් වතුර භාජනයක් තියෙනවා. ඒක සිදුරු වෙලා. කාන්දු වෙනවා. වතුර සිඳෙනවා. පින්වත් ගාමණී, මේ ගැන ඔබ කුමක්ද හිතන්නේ? ඒ පුද්ගලයා වතුර දමන්ට කැමතිව පළමුව වතුර දමන්නේ කොයි එකටද? සිදුරු නැති, කාන්දු නැති, නොසිඳෙන යම් දිය බඳුනක් ඇද්ද ඒකද? සිදුරු නැති, කාන්දු ඇති, සිඳෙන යම් දිය බඳුනක් ඇද්ද ඒකද? සිදුරු ඇති, කාන්දු ඇති, සිඳෙන යම් දිය බඳුනක් ඇද්ද ඒකද?
අසු භන්තේ පුරිසෝ උදකං නික්ඛිපිතුකාමෝ යෝ සෝ උදකමණිකෝ අච්ඡිද්දෝ අහාරී අපරිහාරී තත්ථ නික්ඛිපෙය්‍ය, තත්ථ නික්ඛිපිත්වා යෝ සෝ උදකමණිකෝ අච්ඡිද්දෝ හාරී පරිහාරී තත්ථ නික්ඛිපෙය්‍ය, තත්ථ නික්ඛිපිත්වා යෝ සෝ උදකමණිකෝ ඡිද්දෝ හාරී පරිහාරී තත්ථ නික්ඛිපෙය්‍යාපි නෝපි නික්ඛිපෙය්‍ය. තං කිස්ස හේතු? අන්තමසෝ භණ්ඩධෝවනම්පි භවිස්සතීති.
ස්වාමීනී, ඒ පුරුෂයා වතුර දමන්ට කැමති වෙද්දී යම් ඒ දිය බඳුනක් සිදුරු නැද්ද, කාන්දු නැද්ද, දිය සිඳී යාම් නැද්ද ඒ බඳුනේ වතුර දානවා. එහි වතුර පුරවලයි යම් ඒ දිය බඳුනක් සිදුරු නැද්ද, කාන්දු ඇද්ද, දිය සිඳී යාම් ඇද්ද ඒ බඳුනේ වතුර දමන්නේ. ඒ බඳුනෙත් වතුර පුරවලයි යම් ඒ දිය බඳුනක් සිදුරු ඇද්ද, කාන්දු ඇද්ද, දිය සිඳී යාම් ඇද්ද ඒ බඳුනේ වතුර දමන්නේ. ඒ කවර කරුණක් නිසාද යත්? අඩු ගණනේ බඩු සේදීමකටවත් පවතීවි කියාය.
සෙය්‍යථාපි ගාමිණි යෝ සෝ උදකමණිකෝ අච්ඡිද්දෝ අහාරී අපරිහාරී, ඒවමේව මය්හං භික්ඛුභික්ඛුනියෝ. තේසාහං ධම්මං දේසේමි ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සව්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං පකාසේමි. තං කිස්ස හේතු? ඒතේ හි ගාමණි මංදීපා මංලේණා මංතාණා මංසරණා විහරන්ති.
පින්වත් ගාමණී, මෙයත් ඒ වගේම තමයි. යම් ඒ දිය බඳුනක් සිදුරු නැද්ද, කාන්දු වීමක් නැද්ද, දිය සිඳීමක් නැද්ද, මා හට භික්‍ෂු භික්‍ෂුණීන් ඒ වගේ තමයි. මං ඔවුන්ට ධර්ම දේශනා කරනවා. මුල කල්‍යාණ වූ ත්, මැද කල්‍යාණ වූ ත්, අවසානය කල්‍යාණ වූ ත්, අර්ථ සහිත වූ ත්, පැහැදිලි වචන ප්‍රකාශ කිරීමෙන් යුතු වූ ත්, මුළුමණින් ම පිරිපුන් වූ ත්, පිරිසිදු වූ ත් බඹසර ප්‍රකාශ කරනවා. ඒ කවර කරුණක් නිසා ද යත්? පින්වත් ගාමණී, මේ ශ්‍රාවකයින් සිටින්නේ මා දිවයින කොටගෙන යි. මා පිහිට කොටගෙන යි. මා රැකවරණය කොටගෙන යි. මා සරණ කොටගෙන යි.
සෙය්‍යථාපි ගාමණි යෝ සෝ උදකමණිකෝ අච්ඡිද්දෝ හාරී පරිහාරී, ඒවමේව මය්හං උපාසකඋපාසිකායෝ. තේසම්පහං ධම්මං දේසේමි ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සව්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං පකාසේමි. තං කිස්ස හේතු? ඒතේ හි ගාමණි මංදීපා මංලේණා මංතාණා මංසරණා විහරන්ති.
පින්වත් ගාමණී, යම් ඒ දිය බඳුනක් සිදුරු නැද්ද, කාන්දු වීමක් ඇද්ද, දිය සිඳීමක් ඇද්ද, මා හට (ගිහි ශ්‍රාවක) උපාසක උපාසිකාවනුත් ඒ වගේ තමයි. මං ඔවුන්ටත් ධර්ම දේශනා කරනවා. මුල කල්‍යාණ වූත්, මැද කල්‍යාණ වූත්, අවසානය කල්‍යාණ වූත්, අර්ථ සහිත වූත්, පැහැදිලි වචන ප්‍රකාශ කිරීමෙන් යුතු වූත්, මුළුමණින් ම පිරිපුන් වූත්, පිරිසිදු වූත් බඹසර ප්‍රකාශ කරනවා. ඒ කවර කරුණක් නිසාද යත්? පින්වත් ගාමණී, මේ ශ්‍රාවකයින් සිටින්නේත් මා දිවයින කොටගෙන යි. මා පිහිට කොටගෙන යි. මා රැකවරණය කොටගෙන යි. මා සරණ කොටගෙන යි.
සෙය්‍යථාපි ගාමණි යෝ සෝ උදකමණිකෝ ඡිද්දෝ හාරී පරිහාරී, ඒවමේව මය්හං අඤ්ඤතිත්ථියා සමණබ්‍රාහ්මණපරිබ්බාජකා. තේසම්පහං ධම්මං දේසේමි ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සව්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං පකාසේමි. තං කිස්ස හේතු? අප්පේවනාම ඒකපදම්පි ආජානෙය්‍යුං, තං නේසං අස්ස දීඝරත්තං හිතාය සුඛායාති.
පින්වත් ගාමණී, යම් ඒ දිය බඳුනක් සිදුරු ඇද්ද, කාන්දු වීමක් ඇද්ද, දිය සිඳීමක් ඇද්ද මා හට අන්‍යාගමික ශ්‍රමණ බ්‍රාහ්මණයන්, පිරිවැජියනුත් ඒ වගේ තමයි. මං ඔවුන්ටත් ධර්ම දේශනා කරනවා. මුල කල්‍යාණ වූත්, මැද කල්‍යාණ වූත්, අවසානය කල්‍යාණ වූත්, අර්ථ සහිත වූත්, පැහැදිලි වචන ප්‍රකාශ කිරීමෙන් යුතු වූත්, මුළුමණින් ම පිරිපුන් වූත්, පිරිසිදු වූත් බඹසර ප්‍රකාශ කරනවා. ඒ කවර කරුණක් නිසාද යත්? එක දහම් පදයක හෝ අර්ථය තේරුම් ගන්නවා නම්, ඉතා යහපති. එය ඔවුන් හට බොහෝ කලක් මුළුල්ලෙහි හිතසුව පිණිස පවතිනවා කියලයි.
ඒවං වුත්තේ අසිබන්ධකපුත්තෝ ගාමණි භගවන්තං ඒතදවෝච: අභික්කන්තං භන්තේ අභික්කන්තං භන්තේ ....(පෙ).... අජ්ජතග්ගේ පාණුපේතං සරණං ගතන්ති.
මෙසේ වදාළ විට අසිබන්ධකපුත්ත ගාමණී භාග්‍යවතුන් වහන්සේට මෙසේ සැළ කළා. ස්වාමීනී, ඉතා සුන්දරයි. ස්වාමීනී, ඉතා සුන්දරයි ….(පෙ)…. අද පටන් දිවිහිමියෙන් සරණ ගිය (උපාසකයෙකු වශයෙන් මා පිළිගන්නා සේක්වා.)
සාදු ! සාදු !! සාදු !!!
ඛෙත්තූපම සූත්‍රය නිමා විය.
