අංගුත්තර නිකාය
චතුක්ක නිපාතෝ
4.6.9. අරඤ්ඤසේනාසන සුත්තං
4.6.9. ආරණ්‍ය සේනාසනය ගැන වදාළ දෙසුම
චතුහි භික්ඛවේ ධම්මේහි සමන්නාගතෝ භික්ඛු නාලං අරඤ්ඤේ වනපත්ථානි පන්තානි සේනාසනානි පටිසේවිතුං. කතමේහි චතූහි?
මහණෙනි, සතර කරුණකින් යුතු භික්ෂුව අරණ්‍ය, ඈත වනය, ඉතා දුර සෙනසුන් සේවනය කරන්නට සුදුසු නොවෙයි. ඒ කවර සතරක් ද යත්;
කාමවිතක්කේන, ව්‍යාපාදවිතක්කේන, විහිංසාවිතක්කේන, දුප්පඤ්ඤෝ හෝති ජළෝ ඒලමූගෝ.
කාම විතර්කයෙන් යුක්ත වෙයි. ව්‍යාපාද විතර්කයෙන් යුක්ත වෙයි. විහිංසා විතර්කයෙන් යුක්ත වෙයි. දුෂ්ප්‍රාඥ වූයේ ජඩ වූයේ කෙළතොළු වූයේ වෙයි.
ඉමේහි ඛෝ භික්ඛවේ චතුහි ධම්මේහි සමන්නාගතෝ භික්ඛු නාලං අරඤ්ඤේ වනපත්ථානි පන්තානි සේනාසනානි පටිසේවිතුන්ති.
මහණෙනි, මේ සතර කරුණෙන් යුතු භික්ෂුව අරණ්‍ය, ඈත වනය, ඉතා දුර සෙනසුන් සේවනය කරන්නට සුදුසු නොවෙයි.
චතුහි භික්ඛවේ ධම්මේහි සමන්නාගතෝ භික්ඛු අලං අරඤ්ඤේ වනපත්ථානි පන්තානි සේනාසනානි පටිසේවිතුං. කතමේහි චතූහි?
මහණෙනි, සතර කරුණකින් යුතු භික්ෂුව අරණ්‍ය, ඈත වනය, ඉතා දුර සෙනසුන් සේවනය කරන්නට සුදුසු වෙයි. ඒ කවර සතරක් ද යත්;
නෙක්ඛම්මවිතක්කේන, අව්‍යාපාදවිතක්කේන, අවිහිංසාවිතක්කේන, පඤ්ඤවා හෝති අජළෝ අනේළමූගෝ.
නෙක්ඛම්ම විතර්කයෙන් යුක්ත වෙයි. අව්‍යාපාද විතර්කයෙන් යුක්ත වෙයි. අවිහිංසා විතර්කයෙන් යුක්ත වෙයි. ප්‍රඥාවන්ත වූයේ ජඩ නොවූයේ කෙළතොළු නොවූයේ වෙයි.
ඉමේහි ඛෝ භික්ඛවේ චතුහි ධම්මේහි සමන්නාගතෝ භික්ඛු අලං අරඤ්ඤේ වනපත්ථානි පන්තානි සේනාසනානි පටිසේවිතුන්ති.
මහණෙනි, මේ සතර කරුණෙන් යුතු භික්ෂුව අරණ්‍ය, ඈත වනය, ඉතා දුර සෙනසුන් සේවනය කරන්නට සුදුසු වෙයි.
සාදු! සාදු!! සාදු!!!
අරඤ්ඤසේනාසන සූත්‍රය නිමා විය.
