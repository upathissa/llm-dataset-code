අංගුත්තර නිකාය
දසක නිපාතෝ
10.2.3.3. ඉට්ඨධම්ම සුත්තං
10.2.3.3. සිතට ප්‍රිය වූ දෙය ගැන වදාළ දෙසුම
(සාවත්ථි)
සැවැත් නුවර දී ය ………..
දසයිමේ භික්ඛවේ ධම්මා ඉට්ඨා කන්තා මනාපා දුල්ලභා ලෝකස්මිං, කතමේ දස:
මහණෙනි, සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණු දසයක් ඇත්තේ ය. ඒ කවර දසයක් ද යත්;
භෝගා ඉට්ඨා කන්තා මනාපා දුල්ලභා ලෝකස්මිං, වණ්ණෝ ඉට්ඨෝ කන්තෝ මනාපෝ දුල්ලභෝ ලෝකස්මිං, ආරෝග්‍යං ඉට්ඨං කන්තං මනාපං දුල්ලභං ලෝකස්මිං, බ්‍රහ්මචරියං ඉට්ඨං කන්තං මනාපං දුල්ලභං ලෝකස්මිං, මිත්තා ඉට්ඨා කන්තා මනාපා දුල්ලභා ලෝකස්මිං, බාහුසච්චං ඉට්ඨං කන්තං දුල්ලභං ලෝකස්මිං, පඤ්ඤා ඉට්ඨා කන්තා මනාපා දුල්ලභා ලෝකස්මිං, ධම්මා ඉට්ඨා කන්තා මනාපා දුල්ලභා ලෝකස්මිං, සග්ගා ඉට්ඨා කන්තා මනාපා දුල්ලභා ලෝකස්මිං.
භෝග සම්පත් ඇති බව සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණෙකි. මනා පැහැ ඇති බව සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි. නීරෝග ඇති බව සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි. සීලය සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි. බඹසර වාසය සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි. කළණ මිතුරන් ඇති බව සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි. බහුශ්‍රැත බව සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි. ප්‍රඥාව සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි. ධර්මය සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි. ස්වර්ගය සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණකි.
ඉමේ ඛෝ භික්ඛවේ දසධම්මා ඉට්ඨා කන්තා මනාපා දුල්ලභා ලෝකස්මිං.
මහණෙනි, මේ ධර්මයන් දසය සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණු ය.
ඉමේසං ඛෝ භික්ඛවේ දසන්නං ධම්මානං ඉට්ඨානං කන්තානං මනාපානං දුල්ලභානං ලෝකස්මිං, දසධම්මා පරිපන්ථා: ආලස්සං අනුට්ඨානං භෝගානං පරිපන්ථෝ, අමණ්ඩනා අභූසණා වණ්ණස්ස පරිපන්ථෝ, අසප්පාය කිරියා ආරෝග්‍යස්ස පරිපන්ථෝ, පාපමිත්තතා සීලානං පරිපන්ථෝ, ඉන්ද්‍රියාසංවරෝ බ්‍රහ්මචරියස්ස පරිපන්ථෝ, විසංවාදනා මිත්තානං පරිපන්ථෝ, අසජ්ඣාය කිරියා බාහුසච්චස්ස පරිපන්ථෝ, අසුස්සුසා අපරිපුච්ඡා පඤ්ඤාය පරිපන්ථෝ, අනනුයෝගෝ අපච්චවෙක්ඛනා ධම්මානං පරිපන්ථෝ. මිච්ඡාපටිපත්ති සග්ගානං පරිපන්ථෝ.
මහණෙනි, මේ සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණු දසයට අනතුරු ඇතිවන කරුණු ද දසයකි.
අලස බව ත්, උත්සාහයෙන් නැගී නොසිටීම ත් භෝග සම්පත්තියට අනතුරකි. නොසැරසීම ත්, ආභරණ නැති බව ත් පැහැපත් බවට අනතුරකි. සෞඛ්‍යයට හිත වූ ක්‍රියාවෙන් තොර වීම නීරෝග බවට අනතුරකි. පාප මිත්‍රයන් ඇති බව සීලයට අනතුරකි. ඉන්ද්‍රිය අසංවරය බඹසරට අනතුරකි. වාද විවාද හටගැනීම මිතුරු බවට අනතුරකි. නිතර සජ්ඣායනා නොකිරීම බහුශ්‍රැත බවට අනතුරකි. මැනැවින් සවන් නොදීම ත්, නොදන්නා දේ නොවිමසීම ත් ප්‍රඥාවට අනතුරකි. භාවිතයෙහි නොයෙදීම ත්, නුවණින් මෙනෙහි නොකිරීම ත් ධර්මයන්ට අනතුරකි. මිථ්‍යා ප්‍රතිපදාව ස්වර්ගයන්ට අනතුරකි.
ඉමේසං ඛෝ භික්ඛවේ දසන්නං ධම්මානං ඉට්ඨානං කන්තානං මනාපානං දුල්ලභානං ලෝකස්මිං ඉමේ දස ධම්මා පරිපන්ථා.
මහණෙනි, සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණු දසයට අනතුරු ඇතිවන දස කරුණු මේවා ය.
ඉමේසං ඛෝ භික්ඛවේ දසන්නං ධම්මානං ඉට්ඨානං කන්තානං මනාපානං දුල්ලභානං ලෝකස්මිං දසධම්මා ආහාරා අනාලස්සං උට්ඨානං භෝගානං ආහාරෝ. මණ්ඩනාවිභූසනා වණ්ණස්ස ආහාරෝ. සප්පායකිරියා ආරෝග්‍යස්ස ආහාරෝ. කල්‍යාණමිත්තතා සීලානං ආහාරෝ. ඉන්ද්‍රියසංවරෝ බ්‍රහ්මචරියස්ස ආහාරෝ. අවිසංවාදනා මිත්තානං ආහාරෝ. සජ්ඣායකිරියා බාහුසච්චස්ස ආහාරෝ. සුස්සූසා පරිපුච්ඡා පඤ්ඤාය ආහාරෝ. අනුයෝගෝ පච්චවෙක්ඛනා ධම්මානං ආහාරෝ. සම්මාපටිපත්ති සග්ගානං ආහාරෝ.
මහණෙනි, මේ සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණු දසයට උපකාරී වන කරුණු ද දසයකි.
අනලස බව ත්, උත්සාහයෙන් නැගී සිටීම ත් භෝග සම්පත්තියට උපකාරයකි. සැරසීම ත්, ආභරණත් පැහැපත් බවට උපකාරයකි. සෞඛ්‍යයට හිත වූ ක්‍රියාවෙන් යුතු වීම නීරෝග බවට උපකාරයකි. කලණ මිත්‍රයන් ඇති බව සීලයට උපකාරයකි. ඉන්ද්‍රිය සංවරය බඹසරට උපකාරයකි. වාද විවාද නැති බව මිතුරු බවට උපකාරයකි. නිතර සජ්ඣායනා කිරීම බහුශ්‍රැත බවට උපකාරයකි. මැනැවින් සවන් දීම ත්, නොදන්නා දේ විමසීම ත් ප්‍රඥාවට උපකාරයකි. භාවිතයෙහි යෙදීම ත්, නුවණින් මෙනෙහි කිරීම ත් ධර්මයන්ට උපකාරයකි. සම්‍යක් ප්‍රතිපදාව ස්වර්ගයන්ට උපකාරයකි.
ඉමේසං ඛෝ භික්ඛවේ දසන්නං ධම්මානං ඉට්ඨානං කන්තානං මනාපානං දුල්ලභානං ලෝකස්මිං ඉමේ දසධම්මා ආහාරාති.
මහණෙනි, සිතට ප්‍රිය වූ ත්, කාන්ත වූ ත්, මනාප වූ ත්, ලෝකයෙහි දුර්ලභ වූ ත් කරුණු දසයට උපකාරී වන කරුණු මේවා ය.
සාදු! සාදු!! සාදු!!!
ඉට්ඨධම්ම සූත්‍රය නිමා විය.
