සංයුත්ත නිකාය
සගාථ වග්ගෝ
2.3.4. ඝටීකාර සුත්තං
2.3.4. ඝටීකාර දිව්‍යපුත්‍රයාට වදාළ දෙසුම
සාවත්ථියං...
සැවැත් නුවර ජේතවනාරාමයේදී .........................
ඒකමන්තං ඨිතෝ ඛෝ ඝටීකාරෝ දේවපුත්තෝ භගවතෝ සන්‌තිකේ ඉමං ගාථං අභාසි.
එකත්පස්ව සිටිය ඝටීකාර දිව්‍යපුත්‍රයා භාග්‍යවතුන් වහන්සේ සමීපයේ මේ ගාථාව පැවසුවා.
අවිහං උපපන්‌නාසේ විමුත්‌තා සත්‌ත භික්ඛවෝ
රාගදෝසපරික්‌ඛීණා තිණ්‌ණා ලෝකේ විසත්‌තිකන්‌ති
“විමුක්ති සිත් ඇති භික්‍ෂුන් වහන්සේලා හත් නමක් අවිහ බ්‍රහ්මලෝකයේ ඉපදුනා. රාගයත්, ද්වේෂයත් නැති කරපු උන්වහන්සේලා ලෝකය ගැන තිබුණු තණ්හාවෙන් නිදහස් වුනා.”
(භගවා);
(භාග්‍යවතුන් වහන්සේ) :
කේ ච කේ ච අතරුං සංගං මච්‌චුධෙය්‍යං සුදුත්‌තරං
කේ හිත්‌වා මානුසං දේහං දිබ්‌බංයෝගං උපච්‌චගුන්‌ති
“එතෙර වෙන්න ඉතාමත් ම අමාරු, මේ මාර රාජධානියෙන් මේ කෙලෙස්වලින්, කවුරු කවුරුද එතෙර වුනේ? මේ මිනිස් සිරුර අත්හැරියට පස්සෙ දිව්‍ය බන්ධනත් ඉක්මවා ගියේ කවුද?”
(දේවපුත්තෝ);
(දිව්‍යපුත්‍රයා) :
උපකෝ පලගණ්‌ඩෝ ච පුක්‌කුසාති ච තේ තයෝ
භද්‌දියෝ භද්දදේවෝ ච බාහුදන්ති ච පිංගියෝ
තේ හිත්‌වා මානුසං දේහං දිබ්‌බංයෝගං උපච්‌චගුන්‌ති
“උපක, පලගණ්ඩ, පුක්කුසාති කියන තුන් දෙනාත්, භද්දිය, භද්දදේව, බාහුදන්ති, පිංගිය යන හතර දෙනාත් තමයි මනුෂ්‍ය දේහය අත්හැරලා, දිව්‍ය බන්ධනත් ඉක්මවා ගියේ.”
(භගවා);
(භාග්‍යවතුන් වහන්සේ) :
කුසලී භාසසි තේසං මාරපාසප්‌පහායිනං
කස්‌ස තේ ධම්‌මමඤ්‌ඤාය අච්‌ඡිදුං භවබන්‌ධනන්‌ති
“මාරයාගේ උගුල සිඳබිඳගෙන ගිය ඔවුන් ගැන ඔබ ප්‍රශංසා කරනවා වගේ. මේ භව බන්ධන සිඳගෙන ගියේ ඔවුන් කාගෙ ධර්මයක් දැනගෙනද?”
(දේවපුත්තෝ);
(දිව්‍යපුත්‍රයා) :
න අඤ්‌ඤත්‍ර භගවතා නාඤ්‌ඤත්‍ර තව සාසනා
යස්‌ස තේ ධම්‌මමඤ්‌ඤාය අච්‌ඡිදුං භවබන්‌ධනං
“භාග්‍යවතුන් වහන්සේගෙන් බැහැරව නොවෙයි. ඔබවහන්සේගේ ශාසනයෙන් බැහැරව නම් නොවෙයි. ඔවුන් භව බන්ධන සිඳලා දැම්මෙ ඔබවහන්සේගේ ධර්මය දැනගෙන ම යි.
යත්‌ථ නාමඤ්‌ච රූපඤ්‌ච අසේසං උපරුජ්‌ඣති
තං තේ ධම්‌මං ඉධඤ්‌ඤාය අච්‌ඡිදුං භවබන්‌ධනන්‌ති
යම් තැනක නාමයත් රූපයත් ඉතිරි නැතුව නිරුද්ධ වෙලා යනවා නම්, අන්න ඒ අමා නිවන නම් වූ ධර්මය දැනගෙන, භව බන්ධන සිඳලා දැම්මේ මේ බුද්ධ ශාසනයෙන්මයි.”
(භගවා);
(භාග්‍යවතුන් වහන්සේ) :
ගම්‌භීරං වාචසි වාචං දුබ්‌බිජානං සුදුබ්‌බුධං
කස්‌ස ත්‌වං ධම්‌මමඤ්‌ඤාය වාචං භාසසි ඊදිසන්‌ති
“අවබෝධයට දුෂ්කර වූ, දැනගැනීමට දුෂ්කර වූ, ගාම්භීර වචන නේද ඔබ ඔය කියන්නෙ? ඔය වගේ වචන පවසන්න ඔබ ඉගෙනගත්තේ කාගේ ධර්මයක් දැනගෙනද?”
(දේවපුත්තෝ);
(දිව්‍යපුත්‍රයා) :
කුම්‌භකාරෝ පුරේ ආසිං වේහලිංගේ ඝටීකරෝ
මාතාපෙත්‌තිභරෝ ආසිං කස්‌සපස්‌ස උපාසකෝ
“ඉස්සර වේහලිංග කියල ගමක් තිබුනා. මං හිටියේ එහේ. ඒ කාලෙ මම ඝටීකාර කියල කුඹල්කරුවෙක්. කාශ්‍යප බුදුරජාණන් වහන්සේගේ ගිහි ශ්‍රාවකයෙක්. මං දෙමව්පියන්ව පෝෂණය කළා.
විරතෝ මේථුනා ධම්‌මා බ්‍රහ්‌මචාරී නිරාමිසෝ
අහුවා තේ සගාමෙය්‍යෝ අහුවා තේ පුරේ සඛා
මං මෛථුනයෙන් වෙන් වුනා. පංච කාමයෙන් තොර ජීවිතයක් ගෙව්වා. ඒ කාලෙ ඔබවහන්සේයි මමයි එක ගමේ හිටියෙ. ඔබවහන්සේ මගේ යාළුවෙක් වෙලා හිටියා.
සෝහං ඒතේ පජානාමි විමුත්‌තේ සත්‌ත භික්ඛවෝ
රාගදෝසපරික්‌ඛීණේ තිණ්‌ණේ ලෝකේ විසත්‌තිකන්‌ති
ඉතින් දැන් මම විමුක්ති සිත් තියෙන භික්‍ෂුන් වහන්සේලා හත් නම ගැන දන්නවා. උන්වහන්සේලා රාග, ද්වේෂ නැති කරලයි ඉන්නෙ. ලෝකයේ තෘෂ්ණාව තරණය කරලයි ඉන්නේ.”
(භගවා);
(භාග්‍යවතුන් වහන්සේ) :
ඒවමේතං තදා ආසි යථා භාසසි භග්‌ගව
කුම්‌භකාරෝ පුරේ ආසි වේහලිංගේ ඝටීකරෝ
මාතාපෙත්‌තිභරෝ ආසි කස්‌සපස්‌ස උපාසකෝ
“පින්වත් භාර්ගව, ඔබ ඔය කියපු කරුණු ඔය විදිහටමයි වුනේ. ඉස්සර වේහලිංග කියල ගමක් තිබුනා තමයි. ඝටීකාර කියල කුඹල්කරුවෙකුත් හිටියා. ඔහු කාශ්‍යප බුදුසමිඳුන්ගේ ගිහි ශ්‍රාවකයෙක්. ඔහු මව්පියන්ට උපස්ථාන කළා.
විරතෝ මේථුනා ධම්‌මා බ්‍රහ්‌මචාරී නිරාමිසෝ
අහුවා මේ සගාමෙය්‍යෝ අහුවා මේ පුරේ සඛාති
ඔහු මෛථුනයෙන් වැළකිලා හිටියේ. පංච කාමයෙන් වෙන් වෙලා බ්‍රහ්මචාරීව හිටියේ. මමයි ඔහුයි එක ගමේ තමයි හිටියේ. ඔහු මගේ යාළුවෙක් තමයි.”
(ථේරා);
(ධර්ම සංගායනා කළ තෙරුන් වහන්සේලා) :
ඒවමේතං පුරාණානං සහායානං අහු සංගමෝ
උභින්‌නං භාවිතත්‌තානං සරීරන්‌තිමධාරිනන්‌ති
“ඔන්න ඔහොමයි පැරණි යාළුවෝ දෙන්නා ආයෙ මුණගැහුනේ. ඒ දෙන්නම දියුණු කරපු සිත් ඇතිව, අන්තිම සිරුරු දරාගෙනයි හිටියේ.”
සාදු! සාදු!! සාදු!!!
