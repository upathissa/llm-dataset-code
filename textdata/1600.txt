සංයුත්ත නිකාය
සගාථ වග්ගෝ
6.1.9. තුදු බ්‍රහ්ම සුත්තං
6.1.9. තුදු බ්‍රහ්මයා විසින් කෝකාලික භික්ෂුවට කියූ කරුණු ඇතුළත් දෙසුම
සාවත්ථියං....
සැවැත් නුවරදී ...............................
තේන ඛෝ පන සමයේන කෝකාලිකෝ භික්‌ඛු ආබාධිකෝ හෝති දුක්‌ඛිතෝ බාළ්‌හගිලානෝ. අථ ඛෝ තුදු පච්‌චේකබ්‍රහ්‌මා අභික්‌කන්‌තාය රත්‌තියා අභික්‌කන්‌තවණ්‌ණෝ කේවලකප්පං ජේතවනං ඕභාසෙත්වා යේන කෝකාලිකෝ භික්‌ඛු තේනුපසංකමි. උපසංකමිත්‌වා වේහාසං ඨිතෝ කෝකාලිකං භික්‌ඛුං ඒතදවෝච. පසාදේහි කෝකාලික සාරිපුත්‌තමොග්‌ගල්‌ලානේසු චිත්‌තං. පේසලා සාරිපුත්‌තමොග්‌ගල්‌ලානාති.
ඒ දවස්වල කෝකාලික භික්‍ෂුව ආබාධ හට අරගෙන, දුකට පත් වෙලා ගොඩාක් ලෙඩ වෙලයි හිටියෙ. එදා තුදු කියන පච්චේක බ්‍රහ්මයා බබලන සිරුරින් යුතුව, ඒ රාත්‍රිය පහන්වීගෙන එනකොට මුළු ජේතවනයම බබුලුවාගෙන, කෝකාලික භික්‍ෂුව සිටි තැනට ආවා. ඇවිල්ල අහසේ සිටිමින්ම, කෝකාලික භික්‍ෂුවට මෙහෙම කිව්වා.“කෝකාලික, සැරියුත් මුගලන් පින්වතුන් වහන්සේලා ගැන සිත පහදවගන්න. ඒ සැරියුත් මුගලන් පින්වතුන් වහන්සේලා ගොඩාක් ප්‍රිය මනාපයි කියලා.”
කෝසි ත්‌වං ආවුසෝති? අහං තුදු පච්‌චේකබ්‍රහ්‌මාති. නනු ත්‌වං ආවුසෝ භගවතා අනාගාමී බ්‍යාකතෝ. අථ කිඤ්‌චරහි ඉධාගතෝ? පස්‌ස යාවඤ්‌ච තේ ඉදං අපරද්‌ධන්‌ති.
(කෝකාලික භික්‍ෂුව) :“ඒයි ආයුෂ්මත, ඔබ කවුද?”(තුදු පච්චේක බ්‍රහ්ම) :“මම තමයි තුදු කියන පච්චේක බ්‍රහ්මයා.”(කෝකාලික භික්‍ෂුව) :“හැබෑටම ආයුෂ්මත, භාග්‍යවතුන් වහන්සේ වදාළා නෙවද ඔබ අනාගාමී කෙනෙක්ය කියලා. ඉතින් එහෙව් එකේ මොකටද මෙහෙ ආවේ? බලන්න, මොකක්ද ඔබ මේ කරපු කමකට නැති දේ?”(එතකොට තුදු පච්චේක බ්‍රහ්මයා ගාථාවලින් මෙහෙම කිව්වා.)
පුරිසස්‌ස හි ජාතස්‌ස කුඨාරී ජායතේ මුඛේ
යාය ඡින්‌දති අත්‌තානං බාලෝ දුබ්‌භාසිතං භණං
“අඥාන මිනිසා උපදින කොටම, කටේ කෙටේරියකුත් උපදිනවා. ඉතින් ඒ අඥානයා ඒ කෙටේරියෙන් දුෂ්ට වචන කියමින් තමන්ව නසාගන්නවා.
යෝ නින්‌දියං පසංසති තං වා නින්‌දති යෝ පසංසියෝ
විචිනාති මුඛේන සෝ කලිං කලිනා තේන සුඛං න වින්‌දති
යම් කෙනෙක් නින්දා කළ යුතු කෙනාව ප්‍රශංසා කරනවා නම්, ප්‍රශංසා කළ යුතු කෙනාට නින්දා කරනවා නම්, ඒ කෙනා වචනයෙන් ගොඩාක් පව් රැස් කරනවා. ඒ රැස් කරගන්න පාපය නිසා, ඔහුට කවදාකවත් සැපක් නම් ලැබෙන්නෙ නෑ.
අප්‌පමත්‌තෝ අයං කලි යෝ අක්‌ඛේසු ධනපරාජයෝ
සබ්‌බස්‌සාපි සහාපි අත්‌තනා අයමේව මහන්‌තතරෝ කලි
යෝ සුගතේසු මනං පදෝසයේ
සූදු කෙලියෙන් සිද්ධවන පරාජය නිසා, තමනුත් සමඟම තමන්ගේ සියලුම වස්තුව නැතිවෙලා යන්න පුළුවනි. නමුත් ඒ හානිය ඉතා සුළු දෙයක්. ඒ වුනත් යම් කෙනෙක් රහතන් වහන්සේලා කෙරෙහි සිත දූෂිත කරගත්තොත්, අන්න ඒක තමයි තමන්ට කරගන්න ලොකුම අපරාධය.
සතං සහස්‌සානං නිරබ්‌බුදානං ඡත්‌තිංසති පඤ්‌ච ච අබ්‌බුදානි
යමරියගරහී නිරයං උපේති වාචං මනඤ්‌ච පණිධාය පාපකන්‌ති
අන්න ඒ වගේ කවුරු හරි කෙනෙක්, උතුම් වූ ආර්යන් වහන්සේලාට ගරහනවා නම්, වචනෙනුත්, සිතෙනුත් කරගන්න ඒ පාපය නිසා, ඔහු නිරයේ උපදිනවා. එහෙදි නිරබ්බුද ලක්‍ෂයක්, තිස් හයක්, තව අබ්බුද පහක කාලයක්, දුක් විඳින්න සිද්ධ වෙනවා.”
සාදු! සාදු!! සාදු!!!
