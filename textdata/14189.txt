ඛුද්දක නිකාය
ථේර ගාථා
2.4.4. ඉසිදින්නත්ථේරගාථා
2.4.4. ඉසිදින්න තෙරුන්ගේ ගාථා
187.දිට්ඨා මයා ධම්මධරා උපාසකා
කාමා අනිච්චා ඉති භාසමානා
සාරත්තරත්තා මණිකුණ්ඩලේසු
පුත්තේසු දාරේසු ච තේ අපෙක්ඛා
187. ‘මේ කාමයන් කියල කියන්නේ අනිත්‍ය දේවල්’ කියල කිය කියා ඉන්න ධර්මධර උපාසක උන්නැහේලව මං දැකල තියෙනවා. ඒ වුණාට ඒ උපාසකවරු මුතු මැණික්වලින් හදපු ආභරණ ගැනත් අඹු දරුවන් ගැනත් ඇලි ඇලී ඉඳගෙන ඒවාමයි පතාගෙන ඉන්නෙ.

188.අද්ධා න ජානන්ති යථාව ධම්මං
කාමා අනිච්චා ඉති චාපි ආහු
රාගං ච තේසං න බලත්ථි ඡෙත්තුං
තස්මා සිතා පුත්තදාරං ධනඤ්චා’ති
188. ඇත්තෙන් ම ඒ උපාසක උන්නැහේල ධර්මය ගැන ඒ ආකාරයෙන්ම දන්නෙ නෑ. ‘මේ කාමයන් කියලා කියන්නෙ අනිත්‍ය දේවල්’ කියල කිය කියා හිටියට රාගය නැති කර දමන්ට ඔවුන්ට ශක්තියක් නෑ. ඒ නිසාමයි ඒගොල්ල ඔය අඹුදරුවන් එක්කත්, දේපල වස්තුව එක්කත් එකතු වෙලා ඉන්නෙ.

ඉත්ථං සුදං ආයස්මා ඉසිදින්නෝ ථේරෝ ගාථායෝ අභාසිත්ථා‘ති.
මෙය වනාහී ආයුෂ්මත් ඉසිදින්න නම් රහත් මුනිඳුන් වදාළ ගාථාවන්ය.
