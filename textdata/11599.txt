අංගුත්තර නිකාය
දසක නිපාතෝ
10.5.1.6. සංසප්පනීය පරියාය සුත්තං
10.5.1.6. කැරකී සැඟවී යන ඉරණම ගැන වදාළ දෙසුම
සංසප්පනියපරියායං වෝ භික්ඛවේ දේසිස්සාමි තං සුණාථ, සාධුකං මනසිකරෝථ, භාසිස්සාමීති. ඒවං භන්තේති ඛෝ තේ භික්ඛූ භගවතෝ පච්චස්සෝසුං. භගවා ඒතදවෝච:
“මහණෙනි, ඔබට කැරකී සැඟවී යන ඉරණම ගැන දේශනා කරන්නෙමි. එය අසව්. මැනැවින් මෙනෙහි කරව්. පවසන්නෙමි.”
“එසේය ස්වාමීනී” යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
කතමෝ ච සෝ භික්ඛවේ සංසප්පනීයපරියායෝ ධම්මපරියායෝ:
“මහණෙනි, කැරකී සැඟවී යන ඉරණම පිළිබඳ වූ ඒ ධර්ම ක්‍රමය කිමෙක් ද?
කම්මස්සකා භික්ඛවේ සත්තා කම්මදායාදා කම්මයෝනි කම්මබන්ධු කම්මපටිසරණා, යං කම්මං කරොන්ති කල්‍යාණං වා පාපකං වා තස්ස දායාදා භවන්ති.
මහණෙනි, සත්වයෝ තමා කරන ලද දෙයින් ඇතිවන විපාකය තමා සතු ව සිටින්නෝ ය. තමා කරන ක්‍රියාව ම දායාදය කොට සිටින්නෝ ය. තමාගේ ක්‍රියාව තමා උපදින තැන තීරණය කරන ස්වභාවයෙන් යුත්තෝ ය. තමාගේ ක්‍රියාව ම ඥාතියා කොට වසන්නෝ ය. කර්මය පිළිසරණ කොට වසන්නෝ ය. කල්‍යාණ වූ හෝ පාපී වූ හෝ යම් ක්‍රියාවක් කරන්නෝ ද, එහි ඵලය දායාදය කරගන්නෝ ය.
ඉධ භික්ඛවේ ඒකච්චෝ පාණාතිපාතී හෝති ලු‍ද්දෝ ලෝහිතපාණී හතපහතේ නිවිට්ඨෝ අදයාපන්නෝ සබ්බපාණභූතේසු, සෝ සංසප්පති කායේන, සංසප්පති වාචාය, සංසප්පති මනසා, තස්ස ජිම්හං කායකම්මං හෝති, ජිම්හං වචීකම්මං, ජිම්හං මනෝකම්මං, ජිම්හා ගති, ජිම්හුපපත්ති. ජිම්හගතිකස්ස ඛෝ පනාහං භික්ඛවේ ජිම්හුපපත්තිකස්ස ද්වින්නං ගතීනං අඤ්ඤතරං ගතිං වදාමි, යේ වා ඒකන්ත දුක්ඛා නිරයා, යා වා සංසප්පජාතිකා තිරච්ඡානයෝනි.
මහණෙනි, මෙහිලා ඇතැමෙක් සතුන් මරන්නේ වෙයි. හේ රෞද්‍ර ය. ලේ වැකුණු අත් ඇත්තේ ය. වැනසීම්, පැහැර ගැනීම් වලින් යුක්ත වූයේ ය. සියළු ප්‍රාණභූතයන් කෙරෙහි දයා නැත්තේ ය. ඔහු කයින් කැරකී යන කර්මයක් කරන්නේ ය. වචනයෙන් කැරකී යන කර්මයක් කරන්නේ ය. මනසින් කැරකී යන කර්මයක් කරන්නේ ය. ඔහුගේ කාය කර්මය වක්‍ර වූයේ වෙයි. වචී කර්මය වක්‍ර වූයේ වෙයි. මනෝ කර්මය වක්‍ර වූයේ වෙයි. ඔහුගේ ගිය ගමන වක්‍ර වූයේ වෙයි. ඔහුගේ උපත වක්‍ර වූයේ වෙයි. මහණෙනි, මම මෙසේ වක්‍ර ගමනක යෙදුණු, වක්‍ර උපතක් ඇති කෙනෙකුට යම්බඳු ඒකාන්තයෙන් දුක්ඛිත වූ නිරයෝ ඇද්ද, එහි හෝ යම්බඳු කැරකී සැඟවී යන ස්වභාව ඇති තිරිසන් යෝනි ඇද්ද මේ දෙගතියෙන් එක්තරා උපතක් උරුම කරගන්නේ යැයි කියමි.
කතමා ච සා භික්ඛවේ සංසප්පජාතිකා තිරච්ඡානයෝනි: අහිවිච්ඡිකා, සතපදී, නකුලා, බිළාරා, මූසිකා, උලූකා, යේ වා පනඤ්ඤේ පි කේචි තිරච්ඡාන යෝනිකා සත්තා මනුස්සේ දිස්වා සංසප්පන්ති. ඉති ඛෝ භික්ඛවේ භූතා භූතස්ස උපපත්ති හෝති, යං කරෝති, තේන උපපජ්ජති, උපපන්නමේතං ඵස්සා ඵුසන්ති. ඒවංපහං භික්ඛවේ කම්මදායාදා සත්තා ති වදාමි.
මහණෙනි, කැරකී සැඟවී යන ස්වභාව ඇති ඒ තිරිසන් යෝනි මොනවාද? සර්පයෝ ය. ගෝනුස්සෝ ය. පත්තෑයෝ ය. මුගටියෝ ය. බළල්ලු ය. මීයෝ ය. බකමූණෝ ය. මෙබඳු වූ අන්‍ය තිරිසන් යෝනිවල උපන් සතුන් ඇද්ද, ඔවුහු මිනිසුන් දැක කැරකී සැඟවී යති. මහණෙනි, මෙසේ සත්වයාගේ කර්මය සත්වයාගේ උපත වෙයි. යමක් කරයි නම්, ඒ හේතුවෙන් උපදියි. උපන්නහු ඒ කර්ම විපාක ස්පර්ශයෝ ස්පර්ශ කරති. මහණෙනි, මේ අයුරින් ද මම සත්වයෝ කර්මය දායාද කරගත්තෝ යැයි කියමි.
ඉධ පන භික්ඛවේ ඒකච්චෝ අදින්නාදායී හෝති ....(පෙ).... කාමේසු මිච්ඡාචාරී හෝති ....(පෙ).... මුසාවාදී හෝති ....(පෙ).... පිසුනවාචෝ හෝති ....(පෙ).... ඵරුසවාචෝ හෝති ....(පෙ).... සම්ඵප්පලාපී හෝති ....(පෙ).... අභිජ්ඣාලූ හෝති ....(පෙ).... බ්‍යාපන්නචිත්තෝ හෝති ....(පෙ).... මිච්ඡාදිට්ඨිකෝ හෝති විපරීතදස්සනෝ:
’නත්ථි දින්නං ....(පෙ).... නත්ථි ලෝකේ සමණබ්‍රාහ්මණා සම්මග්ගතා සම්මාපටිපන්නා, යේ ඉමඤ්ච ලෝකං පරඤ්ච ලෝකං සයං අභිඤ්ඤා සච්ඡිකත්වා පවේදෙන්තී”ති. සෝ සංසප්පති කායේන, සංසප්පති වාචාය, සංසප්පති මනසා, තස්ස ජිම්හං කායකම්මං හෝති, ජිම්හං වචීකම්මං, ජිම්හං මනෝකම්මං, ජිම්හා ගති, ජිම්හුපපත්ති.
ජිම්හගතිකස්ස ඛෝ පනාහං භික්ඛවේ ජිම්හුපපත්තිකස්ස ද්වින්නං ගතීනං අඤ්ඤතරං ගතිං වදාමි, යේ වා ඒකන්තදුක්ඛා නිරයා, යා වා සංසප්පජාතිකා තිරච්ඡානයෝනි.
මහණෙනි, මෙහිලා කෙනෙක් සොරකම් කරන්නේ වෙයි. ….(පෙ)…. වැරදි කාම සේවනයෙන් යුතු වූයේ වෙයි. ….(පෙ)…. බොරු කියන්නේ වෙයි. ….(පෙ)…. කේළාම් කියන්නෙක් වෙයි. ….(පෙ)…. දරුණු වචන කියන්නේ වෙයි. ….(පෙ)…. නිසරු දේ කියන්නේ වෙයි. ….(පෙ)…. අන්සතු දෙයට ආසා කරයි. ….(පෙ)…. ද්වේෂ සිතින් යුතු වූයේ වෙයි. ….(පෙ)…. වැරදි දෘෂ්ටියක් ගත්තේ වෙයි. විපරීත දැක්මකින් යුතු වූයේ වෙයි. ‘දෙන ලද්දෙහි විපාක නැත්තේ ය. ….(පෙ)…. ලොවෙහි නිවැරදි මගට පිළිපන්, නිවැරදි මගෙහි ගිය මෙලොව පරලොව පිළිබඳ සිය විශිෂ්ට ඥානයෙන් අත්දැක යමක් පවසත් නම්, එබඳු වූ ශ්‍රමණ බ්‍රාහ්මණයෝ නැත්තාහු යැ’යි.
ඔහු කයින් කැරකී යන කර්මයක් කරන්නේ ය. වචනයෙන් කැරකී යන කර්මයක් කරන්නේ ය. මනසින් කැරකී යන කර්මයක් කරන්නේ ය. ඔහුගේ කාය කර්මය වක්‍ර වූයේ වෙයි. වචී කර්මය වක්‍ර වූයේ වෙයි. මනෝ කර්මය වක්‍ර වූයේ වෙයි. ඔහුගේ ගිය ගමන වක්‍ර වූයේ වෙයි. ඔහුගේ උපත වක්‍ර වූයේ වෙයි. මහණෙනි, මම මෙසේ වක්‍ර ගමනක යෙදුණු, වක්‍ර උපතක් ඇති කෙනෙකුට යම්බඳු ඒකාන්තයෙන් දුක්ඛිත වූ නිරයෝ ඇද්ද, එහි හෝ යම්බඳු කැරකී සැඟවී යන ස්වභාව ඇති තිරිසන් යෝනි ඇද්ද මේ දෙගතියෙන් එක්තරා උපතක් උරුම කරගන්නේ යැයි කියමි.
කතමා ච සා භික්ඛවේ සංසප්පජාතිකා තිරච්ඡානයෝනි: අහිවිච්ඡිකා, සතපදී, නකුලා, බිළාරා, මූසිකා, උලූකා, යේ වා පනඤ්ඤේ පි කේචි තිරච්ඡානයෝනිකා සත්තා මනුස්සේ දිස්වා සංසප්පන්ති. ඉති ඛෝ භික්ඛවේ භූතා භූතස්ස උපපත්ති හෝති, යං කරෝති, තේන උපපජ්ජති, උපපන්නමේතං ඵස්සා ඵුසන්ති. ඒවංපහං භික්ඛවේ කම්මදායාදා සත්තා ති වදාමි.
මහණෙනි, කැරකී සැඟවී යන ස්වභාව ඇති ඒ තිරිසන් යෝනි මොනවාද? සර්පයෝ ය. ගෝනුස්සෝ ය. පත්තෑයෝ ය. මුගටියෝ ය. බළල්ලු ය. මීයෝ ය. බකමූණෝ ය. මෙබඳු වූ අන්‍ය තිරිසන් යෝනිවල උපන් සතුන් ඇද්ද, ඔවුහු මිනිසුන් දැක කැරකී සැඟවී යති. මහණෙනි, මෙසේ සත්වයාගේ කර්මය සත්වයාගේ උපත වෙයි. යමක් කරයි නම්, ඒ හේතුවෙන් උපදියි. උපන්නහු ඒ කර්ම විපාක ස්පර්ශයෝ ස්පර්ශ කරති. මහණෙනි, මේ අයුරින් ද මම සත්වයෝ කර්මය දායාද කරගත්තෝ යැයි කියමි.
කම්මස්සකා භික්ඛවේ සත්තා කම්මදායාදා කම්මයෝනි කම්මබන්ධු කම්මපටිසරණා, යං කම්මං කරොන්ති කල්‍යාණං වා පාපකං වා තස්ස දායාදා භවන්ති.
මහණෙනි, සත්වයෝ තමා කරන ලද දෙයින් ඇතිවන විපාකය තමා සතු ව සිටින්නෝ ය. තමා කරන ක්‍රියාව ම දායාදය කොට සිටින්නෝ ය. තමාගේ ක්‍රියාව තමා උපදින තැන තීරණය කරන ස්වභාවයෙන් යුත්තෝ ය. තමාගේ ක්‍රියාව ම ඥාතියා කොට වසන්නෝ ය. කර්මය පිළිසරණ කොට වසන්නෝ ය. කල්‍යාණ වූ හෝ පාපී වූ හෝ යම් ක්‍රියාවක් කරන්නෝ ද, එහි ඵලය දායාදය කරගන්නෝ ය.
ඉධ භික්ඛවේ ඒකච්චෝ පාණාතිපාතං පහාය පාණාතිපාතා පටිවිරතෝ හෝති නිහිත දණ්ඩෝ නිහිතසත්ථෝ ලජ්ජී දයාපන්නෝ සබ්බපාණභූතහිතානුකම්පී විහරති. සෝ න සංසප්පති කායේන, න සංසප්පති වාචාය න සංසප්පති මනසා. තස්ස උජුං කාය කම්මං හෝති, උජුං වචීකම්මං, උජුං මනෝ කම්මං, උජු ගති, උජූපපත්ති. උජුගතිකස්ස ඛෝ පනාහං භික්ඛවේ උජූපපත්තිකස්ස ද්වින්නං ගතීනං අඤ්ඤතරං ගතිං වදාමි, යේ වා ඒකන්තසුඛා සග්ගා, යානි වා පන තානි උච්චාකුලානි ඛත්තිය මහාසාළකුලානි වා බ්‍රාහ්මණ මහාසාළකුලානි වා ගහපති මහාසාළකුලානි වා අඩ්ඪානි මහද්ධනානි මහාභෝගානි පහූතජාතරූපරජතානි පහූත චිත්තූපකරණානි පහූතධනධඤ්ඤානි.
මහණෙනි, මෙහිලා ඇතැමෙක් සතුන් මැරීම අත්හැර සතුන් මැරීමෙන් වැළකුණේ වෙයි. දඬු මුගුරු අත්හැරියේ වෙයි. අවි ආයුධ අත්හැරියේ වෙයි. ලැජ්ජාවෙන් යුතු වෙයි. දයාවෙන් යුතුවෙයි. සියළු සත්ව වර්ගයා කෙරෙහි හිතානුකම්පී ව වාසය කරයි.
ඔහු කයින් කැරකී යන කර්මයක් නොකරන්නේ ය. වචනයෙන් කැරකී යන කර්මයක් නොකරන්නේ ය. මනසින් කැරකී යන කර්මයක් නොකරන්නේ ය. ඔහුගේ කාය කර්මය ඍජු වූයේ වෙයි. වචී කර්මය ඍජු වූයේ වෙයි. මනෝ කර්මය ඍජු වූයේ වෙයි. ඔහුගේ ගිය ගමන ඍජු වූයේ වෙයි. ඔහුගේ උපත ඍජු වූයේ වෙයි. මහණෙනි, මම මෙසේ ඍජු ගමනක යෙදුණු, ඍජු උපතක් ඇති කෙනෙකුට යම්බඳු ඒකාන්ත සුඛ ස්වර්ගයෝ ඇද්ද, එහි හෝ යම්බඳු ක්ෂත්‍රීය මහාසාර කුලයක හෝ වේවා, බ්‍රාහ්මණ මහාසාර කුලයක හෝ වේවා, ගෘහපති මහාසාර කුලයක හෝ වේවා, ආඪ්‍ය වූ, මහා ධනය ඇති, මහා භෝග ඇති, බොහෝ රන් රිදී ඇති, බොහෝ සැප සම්පත් ඇති, බොහෝ ධන ධාන්‍ය ඇති උසස් කුලයෝ වෙත් නම් මේ දෙගතියෙන් එක්තරා උපතක් උරුම කරගන්නේ යැයි කියමි.
ඉති ඛෝ භික්ඛවේ භූතා භූතස්ස උපපත්ති හෝති යං කරෝති, තේන උපපජ්ජති, උපපන්නමේතං ඵස්සා ඵුස්සන්ති. ඒවංපහං භික්ඛවේ කම්මදායාදා සත්තාති වදාමි.
මහණෙනි, මෙසේ සත්වයාගේ කර්මය සත්වයාගේ උපත වෙයි. යමක් කරයි නම්, ඒ හේතුවෙන් උපදියි. උපන්නහු ඒ කර්ම විපාක ස්පර්ශයෝ ස්පර්ශ කරති. මහණෙනි, මේ අයුරින් ද මම සත්වයෝ කර්මය දායාද කරගත්තෝ යැයි කියමි.
ඉධ පන භික්ඛවේ ඒකච්චෝ අදින්නාදානං පහාය අදින්නාදානා පටිවිරතෝ හෝති ....(පෙ).... කාමේසු මිච්ඡාචාරං පහාය කාමේසු මිච්ඡාචාරා පටිවිරතෝ හෝති ....(පෙ).... මුසාවාදං පහාය මුසාවාදා පටිවිරතෝ හෝති ....(පෙ).... පිසුනං වාචං පහාය පිසුනාය වාචාය පටිවිරතෝ හෝති ....(පෙ).... ඵරුසං වාචං පහාය ඵරුසාය වාචාය පටිවිරතෝ හෝති ....(පෙ).... සම්ඵප්පලාපං පහාය සම්ඵප්පලාපා පටිවිරතෝ හෝති ....(පෙ).... අනභිජ්ඣාලූ හෝති ....(පෙ).... අබ්‍යාපන්නචිත්තෝ හෝති ....(පෙ).... සම්මාදිට්ඨිකෝ හෝති අවිපරීතදස්සනෝ:
අත්ථි දින්නං, අත්ථි යිට්ඨං, අත්ථි හුතං, අත්ථි සුකටදුක්කටානං කම්මානං ඵලං විපාකෝ, අත්ථි අයං ලෝකෝ, අත්ථි, පරෝ ලෝකෝ, අත්ථි මාතා, අත්ථි පිතා, අත්ථි සත්තා ඕපපාතිකා, අත්ථි ලෝකේ සමණබ්‍රාහ්මණා සම්මග්ගතා සම්මාපටිපන්නා, යේ ඉමඤ්ච ලෝකං පරඤ්ච ලෝකං සයං අභිඤ්ඤා සච්ඡිකත්වා පවේදෙන්තී ති. සෝ න සංසප්පති කායේන, න සංසප්පති වාචාය, න සංසප්පති මනසා, තස්ස උජුං කාය කම්මං හෝති, උජුං වචීකම්මං, උජුං මනෝ කම්මං, උජුගති, උජුපපත්ති.
උජුගතිකස්ස ඛෝ පනාහං භික්ඛවේ උජුපපත්තිකස්ස ද්වින්නං ගතීනං අඤ්ඤතරං ගතිං වදාමි. යේ වා ඒකන්තසුඛා සග්ගා, යානි වා පන තානි උච්චාකුලානි ඛත්තියමහාසාළ කුලානි වා, බ්‍රාහ්මණ මහාසාළකුලානි වා ගහපති මහාසාළ කුලානි වා, අඩ්ඪානි මහද්ධනානි මහා භෝගානි පහුත ජාතරූපරජතානි පහුතචිත්තූපකරණානි, පහූතධනධඤ්ඤානි, ඉති ඛෝ භික්ඛවේ භූතා භූතස්ස උපපත්ති, හෝති යං කරෝති, තේන උපපජ්ජති උපපන්නමේනං ඵස්සා ඵුසන්ති. ඒවංපහං භික්ඛවේ කම්මදායාදා සත්තාති වදාමි.
මහණෙනි, මෙහිලා කෙනෙක් සොරකම අත්හැර සොරකමින් වැළකුණේ වෙයි. ….(පෙ)…. වැරදි කාම සේවනය අත්හැර, වැරදි කාම සේවනයෙන් වැළකුණේ වෙයි. ….(පෙ)…. බොරු කීම අත්හැර, බොරු කීමෙන් වැළකුණේ වෙයි. ….(පෙ)…. කේළාම් කීම අත්හැර, කේළාම් කීමෙන් වැළකුණේ වෙයි. ….(පෙ)…. දරුණු වචන අත්හැර, දරුණු වචනයෙන් වැළකුණේ වෙයි. ….(පෙ)…. නිසරු දේ කීම අත්හැර නිසරු දේ පැවසීමෙන් වැළකුණේ වෙයි. ….(පෙ)…. අන්සතු දෙයට ආසා නොකරයි. ….(පෙ)…. ද්වේෂ නැති සිතින් යුතු වූයේ වෙයි. ….(පෙ)…. නිවැරදි දෘෂ්ටියක් ගත්තේ වෙයි. අවිපරීත දැක්මකින් යුතු වූයේ වෙයි. ‘දෙන ලද්දෙහි විපාක ඇත්තේ ය. පුදන ලද්දෙහි විපාක ඇත්තේ ය. සේවායෙහි විපාක ඇත්තේ ය. හොඳ නරක කර්මයන්ගේ විපාක ඇත්තේ ය. මෙලොවක් ඇත්තේ ය. පරලොවක් ඇත්තේ ය. මවක් ඇත්තේ ය. පියෙක් ඇත්තේ ය. ඕපපාතික සත්වයෝ ඇත්තාහ. ලොවෙහි නිවැරදි මගට පිළිපන්, නිවැරදි මගෙහි ගිය මෙලොව පරලොව පිළිබඳ සිය විශිෂ්ට ඥානයෙන් අත්දැක යමක් පවසත් නම්, එබඳු වූ ශ්‍රමණ බ්‍රාහ්මණයෝ ඇත්තාහු යැ’යි. මෙබඳු දෙයක් සිතට ගත්තේ වෙයි.
ඔහු කයින් කැරකී යන කර්මයක් නොකරන්නේ ය. වචනයෙන් කැරකී යන කර්මයක් නොකරන්නේ ය. මනසින් කැරකී යන කර්මයක් නොකරන්නේ ය. ඔහුගේ කාය කර්මය ඍජු වූයේ වෙයි. වචී කර්මය ඍජු වූයේ වෙයි. මනෝ කර්මය ඍජු වූයේ වෙයි. ඔහුගේ ගිය ගමන ඍජු වූයේ වෙයි. ඔහුගේ උපත ඍජු වූයේ වෙයි. මහණෙනි, මම මෙසේ ඍජු ගමනක යෙදුණු, ඍජු උපතක් ඇති කෙනෙකුට යම්බඳු ඒකාන්ත සුඛ ස්වර්ගයෝ ඇද්ද, එහි හෝ යම්බඳු ක්ෂත්‍රීය මහාසාර කුලයක හෝ වේවා, බ්‍රාහ්මණ මහාසාර කුලයක හෝ වේවා, ගෘහපති මහාසාර කුලයක හෝ වේවා, ආඪ්‍ය වූ, මහා ධනය ඇති, මහා භෝග ඇති, බොහෝ රන් රිදී ඇති, බොහෝ සැප සම්පත් ඇති, බොහෝ ධන ධාන්‍ය ඇති උසස් කුලයෝ වෙත් නම් මේ දෙගතියෙන් එක්තරා උපතක් උරුම කරගන්නේ යැයි කියමි.
මහණෙනි, මෙසේ සත්වයාගේ කර්මය සත්වයාගේ උපත වෙයි. යමක් කරයි නම්, ඒ හේතුවෙන් උපදියි. උපන්නහු ඒ කර්ම විපාක ස්පර්ශයෝ ස්පර්ශ කරති. මහණෙනි, මේ අයුරින් මම සත්වයෝ කර්මය දායාද කරගත්තෝ යැයි කියමි.
කම්මස්සකා භික්ඛවේ සත්තා කම්මදායාදා කම්මයෝනි කම්මබන්ධු කම්මපටිසරණා යං කම්මං කරොන්ති කල්‍යාණං වා පාපකං වා තස්ස දායාදා භවන්ති.
මහණෙනි, සත්වයෝ කර්මය තමාගේ දෙය කොට ඇත්තාහු ය. කර්මය දායාද කොට ඇත්තාහු ය. කර්මය උප්පත්ති ස්ථානය කොට ඇත්තාහු ය. කර්මය ඥාතියා කොට ඇත්තාහු ය. කර්මය පිළිසරණ කොට ඇත්තාහු ය. කල්‍යාණ වේවා, පවිටු වේවා යම් කර්මයක් කරත් ද, එය ඔහුගේ දායාදය වන්නේ ය.
අයං ඛෝ සෝ භික්ඛවේ සංසප්පනියපරියායෝ ධම්ම පරියායෝති.
මහණෙනි, මෙය වනාහී කැරකී සැඟවී යන ඉරණම නම් වූ ධර්ම පරියාය වේ.
සාදු! සාදු!! සාදු!!!
සංසප්පනීය පරියාය සූත්‍රය නිමා විය.
