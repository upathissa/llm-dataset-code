අංගුත්තර නිකාය
චතුක්ක නිපාතෝ
4.3.5.3. ආලෝක සුත්තං
4.3.5.3. ආලෝකය ගැන වදාළ දෙසුම
චත්තාරෝමේ භික්ඛවේ ආලෝකා. කතමේ චත්තාරෝ?
මහණෙනි, මේ ආලෝක සතරකි. ඒ කවර සතරක් ද යත්;
චන්දාලෝකෝ, සුරියාලෝකෝ, අග්ගාලෝකෝ, පඤ්ඤාලෝකෝ.
චන්ද්‍රයාගේ ආලෝකයකි. සූර්යයාගේ ආලෝකයකි. ගින්නේ ආලෝකයකි. ප්‍රඥාවේ ආලෝකයකි.
ඉමේ ඛෝ භික්ඛවේ චත්තාරෝ ආලෝකා. ඒතදග්ගං භික්ඛවේ ඉමේසං චතුන්නං ආලෝකානං යදිදං පඤ්ඤාලෝකෝති.
මහණෙනි, මේ වනාහී ආලෝක සතර යි. මහණෙනි, මේ ආලෝක සතරින් ප්‍රඥාවේ යම් ආලෝකයක් ඇද්ද එය අග්‍ර වෙයි.
සාදු! සාදු!! සාදු!!!
ආලෝක සූත්‍රය නිමා විය.
