අංගුත්තර නිකාය
චතුක්ක නිපාතෝ
4.4.3.5. උපවාන සුත්තං
4.4.3.5. උපවාන තෙරුන්ට වදාළ දෙසුම
අථ ඛෝ ආයස්මා උපවානෝ යේනායස්මා සාරිපුත්තෝ තේනුපසංකමි. උපසංකමිත්වා ආයස්මතා සාරිපුත්තේන සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා උපවානෝ ආයස්මන්තං සාරිපුත්තං ඒතදවෝච :
එකල්හී ආයුෂ්මත් උපවානයන් වහන්සේ ආයුෂ්මත් සාරිපුත්තයන් වහන්සේ වෙත වැඩියහ. වැඩම කොට ආයුෂ්මත් සාරිපුත්තයන් වහන්සේ සමඟ සතුටු වූහ. සතුටු විය යුතු පිළිසඳර කතා බහ නිමවා එකත්පස් ව හිඳගත්හ. එකත්පස් ව හුන් ආයුෂ්මත් උපවානයන් වහන්සේ ආයුෂ්මත් සාරිපුත්තයන් වහන්සේට මෙය වදාළහ.
කින්නු ඛෝ ආවුසෝ සාරිපුත්ත විජ්ජායන්තකරෝ හෝතීති? නෝ හිදං ආවුසෝ. කිම්පනාවුසෝ සාරිපුත්ත චරණේනන්තකරෝ හෝතීති? නෝ හිදං ආවුසෝ. කින්නු ඛෝ ආවුසෝ සාරිපුත්ත විජ්ජාචරණේනන්තකරෝ හෝතීති? නෝ හිදං ආවුසෝ. කිම්පනාවුසෝ සාරිපුත්ත අඤ්ඤත්‍ර විජ්ජාචරණේනන්තකරෝ හෝතීති? නෝ හිදං ආවුසෝ.
“කිම, ආයුෂ්මත් සාරිපුත්තයන් වහන්ස, විද්‍යාවෙන් දුක් අවසන් කිරීම වන්නේ ද?” “ආයුෂ්මත, මෙය නොවන්නකි.”
“කිම, ආයුෂ්මත් සාරිපුත්තයන් වහන්ස, චරණයෙන් දුක් අවසන් කිරීම වන්නේ ද?” “ආයුෂ්මත, මෙය නොවන්නකි.”
“කිම, ආයුෂ්මත් සාරිපුත්තයන් වහන්ස, විද්‍යාවෙන් හා චරණයෙන් දුක් අවසන් කිරීම වන්නේ ද?” “ආයුෂ්මත, මෙය නොවන්නකි.”
කින්නු ඛෝ ආවුසෝ සාරිපුත්ත විජ්ජායන්තකරෝ හෝතීති ඉති පුට්ඨෝ සමානෝ නෝ හිදං ආවුසෝති වදේසි. කිම්පනාවුසෝ සාරිපුත්ත චරණේනන්තකරෝ හෝතීති ඉති පුට්ඨෝ සමානෝ නෝ හිදං ආවුසෝති වදේසි. කිම්පනාවුසෝ සාරිපුත්ත විජ්ජාචරණේනන්තකරෝ හෝතීති ඉති පුට්ඨෝ සමානෝ නෝ හිදං ආවුසෝති වදේසි. කිම්පනාවුසෝ සාරිපුත්ත අඤ්ඤත්‍ර විජ්ජාචරණේනන්තකරෝ හෝතීති ඉති පුට්ඨෝ සමානෝ නෝ හිදං ආවුසෝති වදේසි. යථාකථම්පනාවුසෝ අන්තකරෝ හෝතීති?
“කිම, ආයුෂ්මත් සාරිපුත්තයන් වහන්ස, විද්‍යාවෙන් දුක් අවසන් කිරීම වන්නේ දැයි ඇසූ කල්හී ‘ආයුෂ්මත, මෙය නොවන්නකි’ යි කීවෙහි ය. ‘කිම, ආයුෂ්මත් සාරිපුත්තයන් වහන්ස, චරණයෙන් දුක් අවසන් කිරීම වන්නේ දැ’ යි ඇසූ කල්හී ‘ආයුෂ්මත, මෙය නොවන්නකි’ යි කීවෙහි ය. ‘කිම, ආයුෂ්මත් සාරිපුත්තයන් වහන්ස, විද්‍යාවෙන් හා චරණයෙන් දුක් අවසන් කිරීම වන්නේ දැ’ යි ඇසූ කල්හී ‘ආයුෂ්මත, මෙය නොවන්නකි’ යි කීවෙහි ය. ආයුෂ්මත, කෙසේ නම් දුක් අවසන් කිරීම වන්නේ ද?”
විජ්ජාය චේ ආවුසෝ අන්තකරෝ අභවිස්ස, සවුපාදානෝව සමානෝ අන්තකරෝ අභවිස්ස. චරණේන චේ ආවුසෝ අන්තකරෝ අභවිස්ස, සවුපාදානෝව සමානෝ අන්තකරෝ අභවිස්ස. විජ්ජාචරණේන චේ ආවුසෝ. අන්තකරෝ අභවිස්ස, සවුපාදානෝව සමානෝ අන්තකරෝ අභවිස්ස. අඤ්ඤත්‍ර විජ්ජාචරණේන චේ ආවුසෝ අන්තකරෝ අභවිස්ස. පුථුජ්ජනෝ හි ආවුසෝ අඤ්ඤත්‍ර විජ්ජාචරණේන. චරණවිපන්නෝ ඛෝ ආවුසෝ යථාභූතං න ජානාති න පස්සති. චරණසම්පන්නෝ යථාභූතං ජානාති පස්සති. යථාභූතං ජානං පස්සං අන්තකරෝ හෝතීති.
“ආයුෂ්මත, ඉදින් විද්‍යාවෙන් දුක් අවසන් කිරීම වන්නේ නම්, උපාදාන සහිත වූයේ ම දුක් අවසන් කරන්නේ වෙයි. ආයුෂ්මත, ඉදින් චරණයෙන් දුක් අවසන් කිරීම වන්නේ නම්, උපාදාන සහිත වූයේ ම දුක් අවසන් කරන්නේ වෙයි. ආයුෂ්මත, ඉදින් විද්‍යාවෙන් හා චරණයෙන් දුක් අවසන් කිරීම වන්නේ නම්, උපාදාන සහිත වූයේ ම දුක් අවසන් කරන්නේ වෙයි. ආයුෂ්මත, විද්‍යාවෙන් හා චරණයෙන් තොර ව දුක් අවසන් කිරීම වන්නේ නම් පෘථග්ජනයා දුක් අවසන් කරන්නේ වෙයි. ආයුෂ්මත, පෘථග්ජනයා වනාහී විද්‍යා චරණ දෙකෙන් තොර වූවෙකි. ආයුෂ්මත, චරණය නැති කල්හී ඇත්ත ඇති සැටියෙන් නොදන්නේ ය, නොදක්නේ ය. චරණයෙන් යුතු තැනැත්තා ම ඇත්ත ඇති සැටියෙන් දන්නේ ය, දක්නේ ය. ඇත්ත ඇති සැටියෙන් දැනීමෙන්, දැකීමෙන් දුක් අවසන් කරන්නේ වෙයි.”
සාදු! සාදු!! සාදු!!!
උපවාන සූත්‍රය නිමා විය.
