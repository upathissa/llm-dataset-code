සංයුත්ත නිකාය
සළායතන වග්ගෝ
1.14.5. පලාස සුත්තං
1.14.5. දළුකොළ ගැන වදාළ දෙසුම
යං භික්ඛවේ න තුම්හාකං, තං පජහථ. තං වෝ පහීනං හිතාය සුඛාය භවිස්සති. කිඤ්ච භික්ඛවේ න තුම්හාකං? චක්ඛුං භික්ඛවේ න තුම්හාකං, තං පජහථ. තං වෝ පහීනං හිතාය සුඛාය භවිස්සති. සෝතං ....(පෙ).... ඝානං ....(පෙ).... ජිව්හා න තුම්හාකං තං පජහථ. සා වෝ පහීනා හිතාය සුඛාය භවිස්සති. කායෝ න තුම්හාකං ....(පෙ).... මනෝ න තුම්හාකං, තං පජහථ. සෝ වෝ පහීනෝ හිතාය සුඛාය භවිස්සති.
පින්වත් මහණෙනි, යමක් ඔබේ නොවේ නම්, ඒ දෙය අත්හරින්න. එතකොට ඒක ඔබට ප්‍රහාණය වෙලා ගියහම හිතසුව පිණිස පවතීවී. පින්වත් මහණෙනි, ඔබේ නොවන දෙය කුමක්ද? පින්වත් මහණෙනි, ඇස ඔබේ නොවේ. එය අත්හරින්න. එතකොට ඒක ඔබට ප්‍රහාණය වෙලා ගියහම හිත සුව පිණිස පවතීවි. කන ඔබේ නොවේ ….(පෙ)…. නාසය ඔබේ නොවේ ….(පෙ)…. දිව ඔබේ නොවේ එය අත්හරින්න. එතකොට ඒක ඔබට ප්‍රහාණය වෙලා ගියහම හිතසුව පිණිස පවතීවී. ….(පෙ)…. කය ඔබේ නොවේ ….(පෙ)…. මනස ඔබේ නොවේ. එය අත්හරින්න. එතකොට ඒක ඔබට ප්‍රහාණය වෙලා ගියහම හිතසුව පිණිස පවතීවී.
සෙය්‍යථාපි භික්ඛවේ යං ඉමස්මිං ජේතවනේ තිණකට්ඨසාඛාපලාසං, තං ජනෝ හරෙය්‍ය වා ඩහෙය්‍ය වා යථාපච්චයං වා කරෙය්‍ය, අපි නු තුම්හාකං ඒවමස්ස, අම්හේ ජනෝ හරති වා ඩහති වා යථාපච්චයං වා කරෝතීති. නෝ හේතං භන්තේ. තං කිස්ස හේතු? න හි නෝ ඒතං භන්තේ අත්තා වා අත්තනියං වාති. ඒවමේව ඛෝ භික්ඛවේ චක්ඛු න තුම්හාකං, තං පජහථ. තං වෝ පහීනං හිතාය සුඛාය භවිස්සති සෝතං ....(පෙ).... ඝානං ....(පෙ).... ජිව්හා ....(පෙ).... කායෝ ....(පෙ).... මනෝ න තුම්හාකං, තං පජහථ. සෝ වෝ පහීනෝ හිතාය සුඛාය භවිස්සති.
පින්වත් මහණෙනි, එය මෙවැනි දෙයක්. මේ ජේතවනයෙහි යම් තණකොළ, ලී කැබලි, දර අතු, දළුකොළ ආදියක් ඇත්නම්, ජනතාව ඒවා අරගෙන යනවා නම්, පුළුස්සා දමනවා නම්, ඒවාට කැමති දෙයක් කරනවා නම්, එතකොට ඔබට මේ විදිහට ද හිතෙන්නේ? “අහෝ! ජනතාව අපව අරගෙන යනවා නොවැ. අපව පුළුස්සා දමනවා නොවැ. ඔවුන් කැමති කැමති දේ අපට කරනවා නොවැ” කියලා ද? ස්වාමීනී, එය නොවේ ම යි. ඒකට හේතුව කුමක්ද? ස්වාමීනී, අපට ඒවා ගැන “තමා” කියලා හෝ “තමාට අයත්” කියලා හෝ හැඟීමක් නෑ. පින්වත් මහණෙනි, ඔය අයුරින් ම ඇස ඔබේ නොවේ. එය අත්හරින්න. එතකොට ඒක ඔබට ප්‍රහාණය වෙලා ගියහම හිත සුව පිණිස පවතීවි. කන ….(පෙ)…. නාසය ….(පෙ)…. දිව ….(පෙ)…. කය ….(පෙ)…. මනස ඔබේ නොවේ. එය අත්හරින්න. එතකොට ඒක ඔබට ප්‍රහාණය වෙලා ගියහම හිතසුව පිණිස පවතීවී.
සාදු! සාදු!! සාදු!!!
පලාස සූත්‍රය නිමා විය.
