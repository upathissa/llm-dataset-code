අංගුත්තර නිකාය
නවක නිපාතෝ
9.1.2.6. සඤ්ඤා සුත්තං
9.1.2.6. සංඥාව ගැන වදාළ දෙසුම
(සාවත්ථිනිදානං)
සැවැත් නුවර දී ය …..
නව ඉමා භික්ඛවේ, සඤ්ඤා භාවිතා බහුලීකතා මහප්ඵලා හොන්ති මහානිංසා අමතෝගධා අමතපරියෝසානා. කතමා නව?
මහණෙනි, මේ සංඥා නවයකි. මේවා භාවිතා කිරීමෙන්, බහුල ව ප්‍රගුණ කිරීමෙන් මහත්ඵල ද, මහානිශංස ද ලැබේ. අමෘතයෙහි බැසගෙන ඇත්තේ ය. අමෘතයෙන් කෙළවර වන්නේ ය. ඒ කවර නවයක් ද යත්;
අසුභසඤ්ඤා, මරණසඤ්ඤා, ආහාරේ පටික්කූලසඤ්ඤා, සබ්බලෝකේ අනභිරතසඤ්ඤා, අනිච්චසඤ්ඤා, අනිච්චේ දුක්ඛසඤ්ඤා, දුක්ඛේ අනත්තසඤ්ඤා, පහානසඤ්ඤා, විරාග සඤ්ඤා. ඉමා ඛෝ භික්ඛවේ, නව සඤ්ඤා භාවිතා බහුලීකතා මහප්ඵලා හොන්ති මහානිසංසා අමතෝගධා අමතපරියෝසානාති.
අසුභ සංඥාව ය, මරණ සංඥාව ය, ආහාරයෙහි පිළිකුල් සංඥාව ය, සියළු ලෝකයෙහි නොඇලෙන සංඥාව ය, අනිත්‍ය සංඥාව ය, අනිත්‍යයෙහි දුක්ඛ සංඥාව ය, දුකෙහි අනාත්ම සංඥාව ය, පහාණ සංඥාව ය, විරාග සංඥාව ය.
මහණෙනි, මේ සංඥා නවය යි. මේවා භාවිතා කිරීමෙන්, බහුල ව ප්‍රගුණ කිරීමෙන් මහත්ඵල ද, මහානිශංස ද ලැබේ. අමෘතයෙහි බැසගෙන ඇත්තේ ය. අමෘතයෙන් කෙළවර වන්නේ ය.
සාදු! සාදු!! සාදු!!!
සඤ්ඤා සූත්‍රය නිමා විය.
