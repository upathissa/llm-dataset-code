සංයුත්ත නිකාය
මහා වග්ගෝ
1.15.97.-112. මල සූත්‍රයෝ
1.15.97.-112. කිලිටි ගැන වදාළ දෙසුම්
තීණිමානි භික්ඛවේ, මලානි. කතමානි තීණි: රාගෝ මලං. දෝසෝ මලං. මෝහෝ මලං. ඉමානි ඛෝ භික්ඛවේ, තීණි මලානි. ඉමේසං භික්ඛවේ, තිණ්ණන්නං මලානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අරියෝ අට්ඨංගිකෝ මග්ගෝ භාවේතබ්බෝ. කතමෝ අරියෝ අට්ඨංගිකෝ මග්ගෝ: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති. විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඉමේසං ඛෝ භික්ඛවේ, තිණ්ණන්නං මලානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ කිලිටි තුනකි. ඒ කවර තුනක් ද යත්; රාගයෙන් කිලිටි වීම ය, ද්වේෂයෙන් කිලිටි වීම ය, මෝහයෙන් කිලිටි වීම ය. මහණෙනි, මේ වනාහී කිලිටි තුන යි. මහණෙනි, මේ කිලිටි තුන විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස ආර්ය අෂ්ටාංගික මාර්ගය වැඩිය යුත්තේ ය. කවර ආර්ය අෂ්ටාංගික මාර්ගයක් ද යත්, මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි. මහණෙනි, මේ කිලිටි තුන විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස මේ ආර්ය අෂ්ටාංගික මාර්ගය වැඩිය යුත්තේ ය.
