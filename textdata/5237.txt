සංයුත්ත නිකාය
සළායතන වග්ගෝ
3.1.4. තීහිධම්මේහි සුත්තං
3.1.4. කරුණු තුනකින් යුතු ස්ත්‍රිය ගැන වදාළ දෙසුම
තීහි භික්ඛවේ, ධම්මේහි සමන්නාගතෝ මාතුගාමෝ යේභුය්‍යේන කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. කතමේහි තීහි: ඉධ භික්ඛවේ මාතුගාමෝ පුබ්බණ්හසමයං මච්ඡේරමලපරියුට්ඨිතේන චේතසා අගාරං අජ්ඣාවසති. මජ්ඣන්තිකං සමයං ඉස්සා පරියුට්ඨිතේන චේතසා අගාරං අජ්ඣාවසති. සායන්හසමයං කාමරාගපරියුට්ඨිතේන චේතසා අගාරං අජ්ඣාවසති. ඉමේහි ඛෝ භික්ඛවේ, තීහි ධම්මේහි සමන්නාගතෝ මාතුගාමෝ යේභුය්‍යේන කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජතීති.
පින්වත් මහණෙනි, කරුණු තුනකින් සමන්විත වූ ස්ත්‍රිය බොහෝ සෙයින් ම කය බිඳී මරණින් මතු අපාය නම් වූ, දුගතිය නම් වූ, විනිපාතය නම් වූ නිරයේ උපදිනවා. කවර කරුණු තුනකින්ද යත්? පින්වත් මහණෙනි, මෙහිලා ස්ත්‍රිය උදේ වරුවේ මසුරුමලයෙන් (තමා සතු දෙයක් තව කෙනෙක් පරිභෝග කොට සැප විඳිනවාට ඇති අකමැත්ත මසුරුකමයි. එයින් වැසී ගිය සිතක් ඇති විට මසුරුමල (මලකඩ) නම් වේ) යට වූ සිතින් යුතුව ගෙදර වසයි. දහවල් කාලයෙහි ඊර්ෂ්‍යාවෙන් යට වූ සිතින් යුතුව ගෙදර වසයි. රාත්‍රී කාලයෙහි කාමරාගයෙන් යට වූ සිතින් යුතුව ගෙදර වසයි. පින්වත් මහණෙනි, මේ කරුණු තුනෙන් සමන්විත වූ ස්ත්‍රිය බොහෝ සෙයින් ම කය බිඳී මරණින් අපාය නම් වූ, දුගතිය නම් වූ, විනිපාතය නම් වූ නිරයේ උපදිනවා.
සාදු! සාදු!! සාදු!!!
තීහිධම්මේහි සූත්‍රය නිමා විය.
