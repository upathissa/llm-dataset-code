ඛුද්දක නිකාය
උදාන පාළි
8.8. විශාඛා සුත්තං
8.8. විශාඛා උපාසිකාවට වදාළ උදානය
1. ඒවං මේ සුතං: ඒකං සමයං භගවා සාවත්ථියං විහරති පුබ්බාරාමේ මිගාරමාතුපාසාදේ. තේන ඛෝ පන සමයේන විසාඛාය මිගාරමාතුයා නත්තා කාලංකතා හෝති පියා මනාපා. අථ ඛෝ විසාඛා මිගාරමාතා අල්ලවත්ථා අල්ලකේසා දිවා දිවස්ස යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නං ඛෝ විසාඛං මිගාරමාතරං භගවා ඒතදවෝච: ‘හන්ද කුතෝ නු ත්වං විසාඛේ ආගච්ඡසි අල්ලවත්ථා අල්ලකේසා ඉධූපසංකන්තා දිවා දිවස්සා?ති.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ සැවැත් නුවර මිගාර මාතු ප්‍රාසාදය නම් වූ පූර්වාරාමයේ. ඒ දිනවල මිගාර මාතා නම් වූ විශාඛාවගේ ඉතා ප්‍රිය මනාප වූ මිණිබිරියක් කළුරිය කළා. එදා මිගාර මාතාව වූ විශාඛාව දහවල් කාලේ තෙත් වස්ත්‍රත්, තෙත් කොණ්ඩෙත් ඇතිව භාග්‍යවතුන් වහන්සේ හමුවට ගියා. ගිහිල්ලා භාග්‍යවතුන් වහන්සේට වන්දනා කළා. පැත්තකින් වාඩිවුනා. පැත්තකින් වාඩිවුන මිගාර මාතා වූ විශාඛාවගෙන් භාග්‍යවතුන් වහන්ස් මෙහෙම ඇහුවා. “ඉතින් පින්වත් විශාඛා, ඔය තෙත් වූ වස්ත්‍රත්, තෙත් වූ කොණ්ඩෙත් ඇතිව මේ දවාලෙ ඔබ ඔය කොහේ ඉඳලා එන ගමන්ද?” කියලා.
“නත්තා මේ භන්තේ පියා මනාපා කාලංකතා තේනාහං අල්ලවත්ථා අල්ලකේසා ඉධූපසංකන්තා දිවාදිවස්සා”ති.
“ස්වාමීනී, මගේ මේ ඉතාම ප්‍රිය මනාප වූ මිණිබිරිය කළුරිය කළා. ඒ නිසා මම මේ දවල් කාලෙ තෙත් වූ වස්ත්‍ර පිටින් තෙත් කොණ්ඩෙ පිටින් මෙහෙ ආවේ.”
“ඉච්ඡෙය්‍යාසි ත්වං විසාඛේ යාවතිකා සාවත්ථියා මනුස්සා තාවතිකේ පුත්තේ ච නත්තාරෝ චා”ති.
“පින්වත් විශාඛා, මේ සැවැත් නුවර ගොඩාක් මිනිස්සු ඉන්නවා. ඉතින් ඔබ කැමැතිද ඒ තරමටම ඔය වගේ දූ දරුවෝ, මුණුබුරු මිණිබිරියෝ ඉන්නවට?”
“ඉච්ඡෙය්‍යාමහං භගවා යාවතිකා සාවත්ථියා මනුස්සා තාවතිකේ පුත්තේ ච නත්තාරෝ චා”ති.
“භාග්‍යවතුන් වහන්ස, මං හරි කැමතියි ඒකට. මේ සැවැත් නුවර ඉන්න මිනිසුන් ගණනට මට දූදරු, මුණුබුරු මිණිබිරියෝ ඉන්නව නම්.”
2. “කීවබහුකා පන විසාඛේ සාවත්ථියා මනුස්සා දේවසිකං කාලං කරොන්තී?”ති.
“පින්වත් විශාඛා, මේ සැවැත් නුවර එක දවසකට මිනිස්සු කී දෙනෙක් විතර මැරෙනවද?”
“දසපි භන්තේ සාවත්ථියා මනුස්සා දේවසිකං කාලං කරොන්ති, නවපි භන්තේ සාවත්ථියා මනුස්සා දේවසිකං කාලං කරොන්ති, අට්ඨපි භන්තේ සාවත්ථියා මනුස්සා දේවසිකං කාලං කරොන්ති. සත්තපි භන්තේ සාවත්ථියා මනුස්සා දේවසිකං කාලං කරොන්ති. ඡපි භන්තේ සාවත්ථියා මනුස්සා දේවසිකං කාලං කරොන්ති. පඤ්චපි භන්තේ සාවත්ථියා මනුස්සා දේවසිකං කාලං කරොන්ති. චත්තාරෝපි භන්තේ සාවත්ථියා මනුස්සා දේවසිකං කාලං කරොන්ති. තීණිපි භන්තේ සාවත්ථියා මනුස්සා දේවසිකං කාලං කරොන්ති. ද්වේ’පි භන්තේ සාවත්ථියා මනුස්සා දේවසිකං කාලං කරොන්ති. ඒකෝපි භන්තේ සාවත්ථියා මනුස්සෝ දේවසිකං කාලං කරෝති. අවිවිත්තා භන්තේ සාවත්ථි මනුස්සේහි කාලං කරොන්තේහී”ති.
“ස්වාමීනී, මේ සැවැත් නුවර දිනපතා දහ දෙනෙකුත් මැරෙනවා. ස්වාමීනී, මේ සැවැත් නුවර දිනපතා නව දෙනෙකුත් මැරෙනවා. ස්වාමීනී, මේ සැවැත් නුවර දිනපතා අට දෙනෙකුත් මැරෙනවා. ස්වාමීනී, මේ සැවැත් නුවර දිනපතා හත් දෙනෙකුත් මැරෙනවා. ස්වාමීනී, මේ සැවැත් නුවර දිනපතා හය දෙනෙකුත් මැරෙනවා. ස්වාමීනී, මේ සැවැත් නුවර දිනපතා පස් දෙනෙකුත් මැරෙනවා. ස්වාමීනී, මේ සැවැත් නුවර දිනපතා හතර දෙනෙකුත් මැරෙනවා. ස්වාමීනී, මේ සැවැත් නුවර දිනපතා තුන් දෙනෙකුත් මැරෙනවා. ස්වාමීනී, මේ සැවැත් නුවර දිනපතා දෙන්නෙකුත් මැරෙනවා. ස්වාමීනී, මේ සැවැත් නුවර දිනපතා එක් කෙනෙක් හරි මැරෙනවා. ස්වාමීනී, මේ සැවැත් නුවර මිය යන මිනිසුන්ගෙන් හිස් වෙන්නේ නෑ.”
“තං කිං මඤ්ඤසි විසාඛේ අපි නු ත්වං කදාචි කරහචි අනල්ලවත්ථා වා භවෙය්‍යාසි අනල්ලකේසා වා”ති?
“පින්වත් විශාඛා, එතකොට ඔබට මේ ගැන කොහොමද හිතෙන්නේ? ඔබට කවදාවත් පුළුවන් වෙයිද, තෙත නැති වස්ත්‍ර ඇඳගෙන, තෙත නැති කොණ්ඩයකුත් ඇතිව ඉන්න?”
3. “නෝ හේතං භන්තේ. අලං මේ භන්තේ තාව බහුකේහි පුත්තේහි ච නත්තාරේහි චා”ති.
“අනේ ස්වාමීනී, එහෙම නම් වෙන්නෙ නෑ තමයි. ස්වාමීනී, එහෙනම් මට ඔච්චර ගොඩාක් දරු මුණුබුරන්ගෙන් නම් වැඩක් නෑ.”
“යේසං ඛෝ විසාඛේ, සතං පියානි, සතං තේසං දුක්ඛානි. යේසං නවුති පියානි, නවුති තේසං දුක්ඛානි. යේසං අසීති පියානි, අසීති තේසං දුක්ඛානි. යේසං සත්තති පියානි, සත්තති තේසං දුක්ඛානි. යේසං සට්ඨි පියානි, සට්ඨි තේසං දුක්ඛානි. යේසං පඤ්ඤාසං පියානි, පඤ්ඤාසං තේසං දුක්ඛානි. යේසං චත්තාරීසං පියානි, චත්තාරීසං තේසං දුක්ඛානි, යේසං තිංසං පියානි, තිංසං තේසං දුක්ඛානි. යේසං වීසං පියානි, වීසං තේසං දුක්ඛානි. යේසං දස පියානි, දස තේසං දුක්ඛානි. යේසං නව පියානි, නව තේසං දුක්ඛානි. යේසං අට්ඨ පියානි, අට්ඨ තේසං දුක්ඛානි. යේසං සත්ත පියානි, සත්ත තේසං දුක්ඛානි. යේසං ඡ පියානි, ඡ තේසං දුක්ඛානි. යේසං පඤ්ච පියානි, පඤ්ච තේසං දුක්ඛානි. යේසං චත්තාරි පියානි, චත්තාරි තේසං දුක්ඛානි. යේසං තීණි පියානි, තීණි තේසං දුක්ඛානි. යේසං ද්වේ පියානි, ද්වේ තේසං දුක්ඛානි. යේසං ඒකං පියං, ඒකං තේසං දුක්ඛං. යේසං නත්ථි පියං, නත්ථි තේසං දුක්ඛං. අසෝකා තේ විරජා අනුපායාසාති වදාමී”ති.
“පින්වත් විශාඛාවෙනි, යම්කිසි කෙනෙකුට ප්‍රිය මනාප වස්තු සීයක් තිබුනොත්, ඒ උදවියට දුක් සීයක් තියෙනවා. යම්කිසි කෙනෙකුට ප්‍රිය මනාප වස්තු අනූවක් තිබුනොත්, ඒ උදවියට දුක් අනූවක් තියෙනවා. යම්කිසි කෙනෙකුට ප්‍රිය මනාප වස්තු අසූවක් තිබුනොත්, ඒ උදවියට දුක් අසූවක් තියෙනවා. යම්කිසි කෙනෙකුට ප්‍රිය මනාප වස්තු හැත්තෑවක් තිබුනොත්, ඒ උදවියට දුක් හැත්තෑවක් තියෙනවා. යම්කිසි කෙනෙකුට ප්‍රිය මනාප වස්තු හැටක් තිබුනොත්, ඒ උදවියට දුක් හැටක් තියෙනවා. යම්කිසි කෙනෙකුට ප්‍රිය මනාප වස්තු පනහක් තිබුනොත්, ඒ උදවියට දුක් පනහක් තියෙනවා. යම්කිසි කෙනෙකුට ප්‍රිය මනාප වස්තු හතළිහක් තිබුනොත්, ඒ උදවියට දුක් හතළිහක් තියෙනවා. යම්කිසි කෙනෙකුට ප්‍රිය මනාප වස්තු තිහක් තිබුනොත්, ඒ උදවියට දුක් තිහක් තියෙනවා. යම්කිසි කෙනෙකුට ප්‍රිය මනාප වස්තු විස්සක් තිබුනොත්, ඒ උදවියට දුක් විස්සක් තියෙනවා. යම්කිසි කෙනෙකුට ප්‍රිය මනාප වස්තු දහයක් තිබුනොත්, ඒ උදවියට දුක් දහයක් තියෙනවා. යම්කිසි කෙනෙකුට ප්‍රිය මනාප වස්තු නවයක් තිබුනොත්, ඒ උදවියට දුක් නවයක් තියෙනවා. යම්කිසි කෙනෙකුට ප්‍රිය මනාප වස්තු අටක් තිබුනොත්, ඒ උදවියට දුක් අටක් තියෙනවා. යම්කිසි කෙනෙකුට ප්‍රිය මනාප වස්තු හතක් තිබුනොත්, ඒ උදවියට දුක් හතක් තියෙනවා. යම්කිසි කෙනෙකුට ප්‍රිය මනාප වස්තු හයක් තිබුනොත්, ඒ උදවියට දුක් හයක් තියෙනවා. යම්කිසි කෙනෙකුට ප්‍රිය මනාප වස්තු පහක් තිබුනොත්, ඒ උදවියට දුක් පහක් තියෙනවා. යම්කිසි කෙනෙකුට ප්‍රිය මනාප වස්තු හතරක් තිබුනොත්, ඒ උදවියට දුක් හතරක් තියෙනවා. යම්කිසි කෙනෙකුට ප්‍රිය මනාප වස්තු තුනක් තිබුනොත්, ඒ උදවියට දුක් තුනක් තියෙනවා. යම්කිසි කෙනෙකුට ප්‍රිය මනාප වස්තු දෙකක් තිබුනොත්, ඒ උදවියට දුක් දෙකක් තියෙනවා. යම්කිසි කෙනෙකුට ප්‍රිය මනාප එක් දෙයක්වත් තිබුනොත්, ඒ උදවියට දුක් එකක්වත් තියෙනවා. යම්කිසි කෙනෙකුට ප්‍රිය මනාප දේවල් එකක්වත් නැත්නම්, ඒ අයට එක දුකක්වත් නෑ. ඒ අයට ශෝකය නෑ. කෙලෙස් දූවිලි නෑ. ඒ අයට කිසිම වෙහෙසක් ඇතිවෙන්නෙ නෑ කියලයි මං කියන්නේ.”
අථ ඛෝ භගවා ඒතමත්ථං විදිත්වා තායං වේලායං ඉමං උදානං උදානේසි:
ඊට පස්සේ භාග්‍යවතුන් වහන්සේ මේ කරුණ දැනගෙන, ඒ වෙලාවේ මේ උදානය වදාළා.
“යේ කේචි සෝකා පරිදේවිතා වාදුක්ඛා ච ලෝකස්මිං අනේකරූපා,
පියං පටිච්ච පභවන්ති ඒතේ,පියේ අසන්තේ න භවන්ති ඒතේ
“මේ ලෝකයේ නොයෙක් ස්වරූපයෙන් ශෝක වැළපීම් දුක් ආදිය ඇතිවෙනවා. ඒවා ඔක්කොම ඇතිවෙන්නේ ප්‍රිය වූ දේවල් නිසාමයි. ප්‍රිය වූ දේවල් නැත්නම්, ඔය දුක් මොකවත් නෑ.
තස්මා හි තේ සුඛිනෝ වීතසෝකායේසං පියං නත්ථි කුහිඤ්චි ලෝකේ,
තස්මා අසෝකං විරජං පත්ථයානෝ,පියං න කයිරාථ කුහිඤ්චි ලෝකේ”ති
ඒ නිසා යම් කෙනෙකුට ලෝකයේ ප්‍රිය වූ කිසි දෙයක් නැත්නම්, ඒ අය තමයි ශෝකයක් නැතුව හරිම සැපෙන් ඉන්නේ. ඉතින්, කෙනෙක් පතනවා නම් ශෝක නැතුව, කෙලෙස් නැතුව ඉන්න, ඒ අය ලෝකයේ දුක් හැදෙන කිසි දෙයකට ප්‍රිය නොකර ඉන්න ඕන.”
සාදු! සාදු!! සාදු!!!
