සංයුත්ත නිකාය
සගාථ වග්ගෝ
8.1.3. පේසල අතිමඤ්ඤනා සුත්තං
8.1.3. සුපේශල භික්ෂූන් පහත්කොට සිතීම ගැන වදාළ දෙසුම
ඒකං සමයං ආයස්‌මා වංගීසෝ ආළවියං විහරති අග්‌ගාළවේ චේතියේ ආයස්‌මතා නිග්‍රෝධකප්‌පේන උපජ්‌ඣායේන සද්‌ධිං. තේන ඛෝ පන සමයේන ආයස්‌මා වංගීසෝ අත්තනෝ පටිභානේන අඤ්‌ඤේ පේසලේ භික්‌ඛූ අතිමඤ්‌ඤති. අථ ඛෝ ආයස්මතෝ වංගීසස්‌ස ඒතදහෝසි. අලාභා වත මේ න වත මේ ලාභා. දුල්‌ලද්‌ධං වත මේ න වත මේ සුලද්‌ධං. ය්‌වාහං අත්තනෝ පටිභානේන අඤ්‌ඤේ පේසලේ භික්‌ඛූ අතිමඤ්‌ඤාමීති. අථ ඛෝ ආයස්‌මා වංගීසෝ අත්‌තනාව අත්තනෝ විප්‌පටිසාරං උප්‌පාදෙත්‌වා තායං වේලායං ඉමා ගාථායෝ අභාසි.
මා හට අසන්නට ලැබුනේ මේ විදිහටයි. ඒ දිනවල වංගීස තෙරුන් තම උපාධ්‍යායන් වහන්සේ වන නිග්‍රෝධකප්ප තෙරුන් සමඟ අග්ගාලව චේතිය ආරාමයේ වැඩසිටියේ. ඒ කාලෙ ආයුෂ්මත් වංගීසයන් තමන්ගේ කාව්‍යමය ප්‍රතිභානයෙන් සුපේශල භික්ෂූන් පහත් කොට සිතනවා.එතකොට ආයුෂ්මත් වංගීසයන්ට මෙහෙම හිතුනා. ’අයියෝ! මට වෙච්ච පාඩුවක්. මේක මට ලාභයක් නම් නොවෙයි. මේක මහා අවාසනාවක්. මේක වාසනාවක් නම් නොවෙයි. මං තමන්ගේ කාව්‍යමය ප්‍රතිභානයෙන් අනිත් සුපේශල භික්ෂූන් පහත් කළා නෙව’ කියලා.ඉතින් ආයුෂ්මත් වංගීසයන් තමන්ම තමන් තුළ පසුතැවිල්ලක් උපදවාගෙන ඒ වෙලාවෙ මේ ගාථාවන් පැවසුවා.
මානං පජහස්‌සු ගෝතම මානපථඤ්‌ච ජහස්‌සු
අසේසං මානපථස්‌මිං සමුච්‌ඡිතෝ විප්‌පටිසාරහුවා චිරරත්‌තං
“ඒයි ගෞතම, දැන්වත් මානය අත්හැරපන්. මානය ඇතිවෙන මගත් අත්හැරපන්. මානය ඇතිවෙන මග තුළ සම්පූර්ණයෙන්ම මුසපත් වෙලා නේද සිටියේ? ඒ නිසා බොහෝ කාලයක් පසුතැවෙන්න සිද්ධ වුනා.
මක්‌ඛේන මක්‌ඛිතා පජා මානහතා නිරයං පපතන්‌ති
සෝචන්‌ති ජනා චිරරත්‌තං මානහතා නිරයං උපපන්‌නා
ගුණමකුකමෙන් වෙළිලා ගිය සාමාන්‍ය ජනතාව වනසන්නෙ ඔය මාන්නය තමයි. අන්තිමේදී නිරයට තමයි වැටෙන්නෙ. මාන්නය තුළින් වැනසිච්ච ජනතාව නිරයේ ඉපදිලා, බොහෝ කලක් ශෝක කරනවා.
න හි සෝචති භික්‌ඛු කදාචි මග්‌ගජිනෝ සම්‌මාපටිපන්‌නෝ
කිත්‌තිඤ්‌ච සුඛඤ්‌ච අනුභෝති ධම්‌මදසෝති තමාහු තථත්‌තං
යහපත් ප්‍රතිපදාවට බැසගත් භික්ෂුව නිවන් මඟ ජයගත්තට පස්සේ කවදාවත් ශෝක කරන්නෙ නෑ. කීර්තියත්, සැපයත් ලැබෙනවා. සත්‍යයට පැමිණි සිත් ඇති ඔහුට කියන්නේ ධර්මය දැකපු කෙනා කියලයි.
තස්‌මා අඛිලෝධ පධානවා නීවරණානි පහාය විසුද්‌ධෝ
මානඤ්‌ච පහාය අසේසං විජ්‌ජායන්‌තකරෝ සමිතාවීති
ඒ නිසා කෙලෙස් හුල් නැතිව, බලවත් වීරියකින් ඉන්න ඕන. පංච නීවරණ දුරු කරලා, පිරිසිදු වෙන්න ඕන. මාන්නය සම්පූර්ණයෙන්ම දුරු කරන්න ඕන. අන්තිමේදී විද්‍යාව උපදවා ගැනීමෙන් ශාන්ත වෙලා ඒ මග නිමා වෙලා යනවා.”
සාදු! සාදු!! සාදු!!!
