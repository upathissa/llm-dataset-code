සංයුත්ත නිකාය
සළායතන වග්ගෝ
1.1.6. බාහිරානත්ත සුත්තං
1.1.6. බාහිර දේ තුළ ඇති අනාත්ම බව ගැන වදාළ දෙසුම
සාවත්ථියං....
සැවැත් නුවර දී ….
රූපා භික්ඛවේ, අනත්තා. යදනත්තා තං ‘නේතං මම, නේසෝ’හමස්මි, න මේසෝ අත්තා’ති ඒවමේතං යථාභූතං සම්මප්පඤ්ඤාය දට්ඨබ්බං.
පින්වත් මහණෙනි, රූප යනු (තමාගේ වසඟයෙහි පැවැත්විය නො හැකි) අනාත්ම දෙයක්. අනාත්ම වූ යමක් ඇද්ද අන්න ඒ දෙය “මෙය මගේ නොවේ. මෙය මම නොවෙමි. මෙය මාගේ ආත්මය නොවේ” කියා ඔය අයුරින් දියුණු කළ ප්‍රඥාවෙන් යථාර්ථය දැක්ක යුතුයි.
සද්දා ....(පෙ).... ගන්ධා ....(පෙ).... රසා ....(පෙ).... ඵොට්ඨබ්බා ....(පෙ).... ධම්මා අනත්තා. යදනත්තා තං ‘නේතං මම, නේසෝ’හමස්මි, න මේසෝ අත්තා’ති ඒවමේතං යථාභූතං සම්මප්පඤ්ඤාය දට්ඨබ්බං.
ශබ්ද යනු (තමාගේ වසඟයෙහි පැවැත්විය නො හැකි) අනාත්ම දෙයක් ….(පෙ)…. ගඳ-සුවඳ යනු (තමාගේ වසඟයෙහි පැවැත්විය නො හැකි) අනාත්ම දෙයක් ….(පෙ)…. රස යනු (තමාගේ වසඟයෙහි පැවැත්විය නො හැකි) අනාත්ම දෙයක් ….(පෙ)…. පහස යනු (තමාගේ වසඟයෙහි පැවැත්විය නො හැකි) අනාත්ම දෙයක් ….(පෙ)…. සිතට අරමුණු වන දේ යනු (තමාගේ වසඟයෙහි පැවැත්විය නො හැකි) අනාත්ම දෙයක්. අනාත්ම වූ යමක් ඇද්ද අන්න ඒ දෙය “මෙය මගේ නොවේ. මෙය මම නොවෙමි. මෙය මාගේ ආත්මය නොවේ” කියා ඔය අයුරින් දියුණු කළ ප්‍රඥාවෙන් යථාර්ථය දැක්ක යුතුයි.
ඒවං පස්සං ....(පෙ).... නාපරං ඉත්ථත්තායාති පජානාතීති.
පින්වත් මහණෙනි, ඔය අයුරින් දකින විට ….(පෙ)…. නිවන පිණිස කළ යුතු වෙන දෙයක් නැත්තේම” යැයි අවබෝධයෙන් ම දැනගන්නවා.
සාදු! සාදු!! සාදු!!!
බාහිරානත්ත සූත්‍රය නිමා විය.
