අංගුත්තර නිකාය
පඤ්චක නිපාතෝ
5.3.5.7. අසප්පුරිස දාන සුත්තං
5.3.5.7. අසත්පුරුෂයින්ගේ දානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමානි භික්ඛවේ අසප්පුරිසදානානි. කතමානි පඤ්ච:
මහණෙනි, මේ අසත්පුරුෂ දානයෝ පසකි. ඒ කවර පසක් ද යත්;
අසක්කච්චං දේති, අචිත්තීකත්වා දේති, අසහත්ථා දේති, අපවිද්ධං දේති, අනාගමනදිට්ඨිකෝ දේති.
ඉමානි ඛෝ භික්ඛවේ පඤ්ච අසප්පුරිසදානානි.
නොසකස් කොට දන් දෙයි. අගෞරවයෙන් දන් දෙයි. සියතින් දන් නොදෙයි. බැහැර කරන දෙයක් මෙන් දන් දෙයි. එහි විපාක තමාට ලැබෙන්නේ යැයි විශ්වාස නොකොට දන් දෙයි.
පඤ්චිමානි භික්ඛවේ සප්පුරිසදානානි. කතමානි පඤ්ච:
මහණෙනි, මේ වනාහී අසත්පුරුෂ දානයෝ පස යි.
මහණෙනි, මේ සත්පුරුෂ දානයෝ පසකි. ඒ කවර පසක් ද යත්;
සක්කච්චං දේති, චිත්තීකත්වා දේති, සහත්ථා දේති, අනපවිද්ධං දේති, ආගමනදිට්ඨිකෝ දේති.
සකස් කොට දන් දෙයි. ගෞරවයෙන් දන් දෙයි. සියතින් දන් දෙයි. බැහැර නොකරන දෙයක් මෙන් දන් දෙයි. එහි විපාක තමාට ලැබෙන්නේ යැයි විශ්වාස කොට දන් දෙයි.
ඉමානි ඛෝ භික්ඛවේ පඤ්ච සප්පුරිසදානානීති.
මහණෙනි, මේ වනාහී සත්පුරුෂ දානයෝ පස යි.
සාදු! සාදු!! සාදු!!!
අසප්පුරිස දාන සූත්‍රය නිමා විය.
