අංගුත්තර නිකාය
සත්තක නිපාතෝ
7.2.2.5. පාරිච්ඡත්තක සුත්තං
7.2.2.5. පරසතු රුක ගැන වදාළ දෙසුම
(සාවත්ථිනිදානං)
සැවැත් නුවර දී ය …..
යස්මිං භික්ඛවේ සමයේ දේවානං තාවතිංසානං පාරිච්ඡත්තකෝ කෝවිළාරෝ පණ්ඩුපලාසෝ හෝති. අත්තමනා භික්ඛවේ දේවා තාවතිංසා තස්මිං සමයේ හොන්ති: ‘පණ්ඩුපලාසෝදානි පාරිච්ඡත්තකෝ කෝවිළාරෝ, න චිරස්සේව දානි සන්නපලාසෝ භවිස්සතී’ති.
මහණෙනි, යම් කලක තව්තිසාවැසි දෙවියන්ගේ කෝවිලාර නම් පරසතු රුක පඬු පැහැ ගැනෙයි ද, එකල්හී මහණෙනි, තව්තිසාවැසි දෙවිවරු ‘දැන් කෝවිලාර නම් පරසතු රුක පඬු පැහැ ගැන්වුණු පත්‍ර ඇත්තේ ය. වැඩිකල් නොයා ගිලිහුණු පත්‍ර ඇති රුකක් වන්නේ ය’ යි සතුටු වෙති.
යස්මිං භික්ඛවේ, සමයේ දේවානං තාවතිංසානං පාරිච්ඡත්තකෝ කෝවිළාරෝ සන්නපලාසෝ හෝති, අත්තමනා භික්ඛවේ දේවා තාවතිංසා තස්මිං සමයේ හොන්ති: සන්නපලාසෝදානි පාරිච්ඡත්තකෝ කෝවිළාරෝ න චිරස්සේවදානි ජාලකජාතෝ භවිස්සතී’ති.
මහණෙනි, යම් කලක තව්තිසාවැසි දෙවියන්ගේ කෝවිලාර නම් පරසතු රුක කොළ හැළුණේ වෙයි ද, එකල්හී මහණෙනි, තව්තිසාවැසි දෙවිවරු ‘දැන් කෝවිලාර නම් පරසතු කොළ හැළුණේ ය. වැඩිකල් නොයා කොළ දළු ඇති වන්නේ ය’ යි සතුටු වෙති.
යස්මිං භික්ඛවේ සමයේ දේවානං තාවතිංසානං පාරිච්ඡත්තකෝ කෝවිළාරෝ ජාලකජාතෝ හෝති, අත්තමනා භික්ඛවේ, දේවා තාවතිංසා තස්මිං සමයේ හොන්ති ජාලකජාතෝදානි පාරිච්ඡත්තකෝ කෝවිළාරෝ, න චිරස්සේවදානි ඛාරකජාතෝ භවිස්සතීති.
මහණෙනි, යම් කලක තව්තිසාවැසි දෙවියන්ගේ කෝවිලාර නම් පරසතු රුකෙහි කොළ දළු ඇති වූයේ වෙයි ද, එකල්හී මහණෙනි, තව්තිසාවැසි දෙවිවරු ‘දැන් කෝවිලාර නම් පරසතු රුකෙහි කොළ දළු ඇතිවුණේ ය. වැඩිකල් නොයා අළුත් මල් පොහොට්ටු ඇති වන්නේ ය’ යි සතුටු වෙති.
යස්මිං භික්ඛවේ, සමයේ දේවානං තාවතිංසානං පාරිච්ඡත්තකෝ කෝවිළාරෝ ඛාරකජාතෝ හෝති, අත්තමනා භික්ඛවේ, දේවා තාවතිංසා තස්මිං සමයේ හොන්ති ඛාරකජාතෝදානි පාරිච්ඡත්තකෝ කෝවිළාරෝ, න චිරස්සේවදානි කුඩුමලකජාතෝ භවිස්සතීති.
මහණෙනි, යම් කලක තව්තිසාවැසි දෙවියන්ගේ කෝවිලාර නම් පරසතු රුකෙහි මල් පොහොට්ටු ඇතිවූයේ වෙයි ද, එකල්හී මහණෙනි, තව්තිසාවැසි දෙවිවරු ‘දැන් කෝවිලාර නම් පරසතු රුකෙහි මල් පොහොට්ටු ඇතිවූයේ ය. වැඩිකල් නොයා බෙදී ගිය මල් පොහොට්ටු ඇති වන්නේ ය’ යි සතුටු වෙති.
යස්මිං භික්ඛවේ සමයේ දේවානං තාවතිංසානං පාරිච්ඡත්තකෝ කෝවිළාරෝ කුඩුමලකජාතෝ හෝති, අත්තමනා භික්ඛවේ, දේවා තාවතිංසා තස්මිං සමයේ හොන්ති කුඩුමලකජාතෝදානි පාරිච්ඡත්තකෝ කෝවිළාරෝ, න චිරස්සේවදානි කෝකාසකජාතෝ භවිස්සතී’ති.
මහණෙනි, යම් කලක තව්තිසාවැසි දෙවියන්ගේ කෝවිලාර නම් පරසතු රුකෙහි බෙදීගිය මල් පොහොට්ටු ඇතිවූයේ වෙයි ද, එකල්හී මහණෙනි, තව්තිසාවැසි දෙවිවරු ‘දැන් කෝවිලාර නම් පරසතු රුකෙහි බෙදී ගිය මල් පොහොට්ටු ඇතිවූයේ ය. වැඩිකල් නොයා පිපී ගෙන එන මල් ඇති වන්නේ ය’ යි සතුටු වෙති.
යස්මිං භික්ඛවේ, සමයේ දේවානං තාවතිංසානං පාරිච්ඡත්තකෝ කෝවිළාරෝ කෝකාසකජාතෝ හෝති, අත්තමනා භික්ඛවේ, දේවා තාවතිංසා හොන්ති කෝකාසකජාතෝදානි පාරිච්ඡත්තකෝ කෝවිළාරෝ, න චිරස්සේවදානි සබ්බපාලිඵුල්ලෝ භවිස්සතීති.
මහණෙනි, යම් කලක තව්තිසාවැසි දෙවියන්ගේ කෝවිලාර නම් පරසතු රුකෙහි පිපී ගෙන එන මල් ඇතිවූයේ වෙයි ද, එකල්හී මහණෙනි, තව්තිසාවැසි දෙවිවරු ‘දැන් කෝවිලාර නම් පරසතු රුකෙහි පිපීගෙන එන මල් ඇතිවූයේ ය. වැඩිකල් නොයා මුළුමනින් ම පිපී ගිය මල් ඇති වන්නේ ය’ යි සතුටු වෙති.
යස්මිං භික්ඛවේ, සමයේ දේවානං තාවතිංසානං පාරිච්ඡත්තකෝ කෝවිළාරෝ සබ්බපාලිඵුල්ලෝ හෝති, අත්තමනා භික්ඛවේ, දේවා තාවතිංසා පාරිච්ඡත්තකස්ස කෝවිළාරස්ස මූලේ දිබ්බේ චත්තාරෝ මාසේ පඤ්චහි කාමගුණේහි සමප්පිතා සමංගිභූතා පරිවාරෙන්ති. සබ්බපාලිඵුල්ලස්ස භික්ඛවේ, පාරිච්ඡත්තකස්ස කෝවිළාරස්ස සමන්තා පඤ්ඤාස යෝජනානි ආභාය ඵුටං හෝති, අනුවාතං යෝජනසතං ගන්ධෝ ගච්ඡති. අයමනුභාවෝ පාරිච්ඡත්තකස්ස කෝවිළාරස්ස.
මහණෙනි, යම් කලෙක තව්තිසාවැසි දෙවියන්ගේ කෝවිලාර නම් පරසතු රුක මුළුමනින් ම පිපී ගිය මල් ඇත්තේ වෙයි ද, මහණෙනි, එකල්හී තව්තිසාවැසි දෙවියෝ කෝවිලාර පරසතු රුක් සෙවණෙහි දිව්‍ය වර්ෂ ගණනින් සාර මාසයක් (මිනිස් වසරින් දොළොස් දහසක් අවුරුදු) පංච කාම ගුණයෙන් සමන්විත ව පිරිවරාගෙන සතුටින් වසති. ක්‍රීඩාවෙන් කල් ගෙවත්. මහණෙනි, මුළුමනින් ම මල් පිපී ගිය කෝවිලාර පරසතු රුක හාත්පස පනස් යොදුනක් ආලෝකය විහිදා සිටින්නේ වෙයි. එහි සුවඳ යොදුන් සියයක් දුරට හමන්නේ වෙයි. මෙය කෝවිලාර පරසතු රුකෙහි ඇති ආනුභාවය යි.
(1) ඒවමේව ඛෝ භික්ඛවේ, යස්මිං සමයේ අරියසාවකෝ අගාරස්මා අනගාරියං පබ්බජ්ජාය චේතේති, පණ්ඩුපලාසෝ භික්ඛවේ, අරියසාවකෝ තස්මිං සමයේ හෝති දේවානංව තාවතිංසානං පාරිච්ඡත්තකෝ කෝවිළාරෝ.
1. එසෙයින් ම මහණෙනි, යම් කලක ආර්ය ශ්‍රාවකයා ගිහි ගෙයින් නික්ම පැවිදි වීමට සිතයි ද, මහණෙනි, එසමයෙහි තව්තිසාවැසි දෙවියන්ගේ කෝවිලාර පරසතු රුක සෙයින් ආර්ය ශ්‍රාවකයා නමැති පරසතු රුක පඬු පැහැ ඇත්තේ වෙයි.
(2) යස්මිං භික්ඛවේ, සමයේ අරියසාවකෝ කේසමස්සුං ඕහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජිතෝ හෝති, සන්නපලාසෝ භික්ඛවේ තස්මිං සමයේ අරියසාවකෝ හෝති දේවානංව තාවතිංසානං පාරිච්ඡත්තකෝ කෝවිළාරෝ.
2. මහණෙනි, යම් කලක ආර්ය ශ්‍රාවකයා කෙස් රැවුල් බහා කසාවත් පොරොවා ගිහි ගෙයින් නික්ම අනගාරික සසුනෙහි පැවිදි වෙත් ද, මහණෙනි, එසමයෙහි තව්තිසාවැසි දෙවියන්ගේ කෝවිලාර පරසතු රුක සෙයින් ආර්ය ශ්‍රාවකයා නමැති පරසතු රුක වැටුණු කොළ ඇත්තේ වෙයි.
(3) යස්මිං භික්ඛවේ, සමයේ අරියසාවකෝ විවිච්චේව කාමේහි ....(පෙ).... පඨමං ඣානං උපසම්පජ්ජ විහරති, ජාලකජාතෝ භික්ඛවේ, අරියසාවකෝ තස්මිං සමයේ හෝති දේවානංව තාවතිංසානං පාරිච්ඡත්තකෝ කෝවිළාරෝ.
3. මහණෙනි, යම් කලක ආර්ය ශ්‍රාවකයා කාමයන්ගෙන් වෙන් ව ….(පෙ)…. පළමුවෙනි ධ්‍යානය උපදවා වාසය කරයි ද, මහණෙනි, එසමයෙහි තව්තිසාවැසි දෙවියන්ගේ කෝවිලාර පරසතු රුක සෙයින් ආර්ය ශ්‍රාවකයා නමැති පරසතු රුක කොළ දළු ඇත්තේ වෙයි.
(4) යස්මිං භික්ඛවේ සමයේ අරියසාවකෝ විතක්කවිචාරානං වූපසමා ....(පෙ).... දුතියං ඣානං උපසම්පජ්ජ විහරති, ඛාරකජාතෝ භික්ඛවේ, අරියසාවකෝ තස්මිං සමයේ හෝති දේවානංව තාවතිංසානං පාරිච්ඡත්තකෝ කෝවිළාරෝ.
4. මහණෙනි, යම් කලක ආර්ය ශ්‍රාවකයා විතර්ක විචාරයන්ගේ සංසිඳීමෙන් ….(පෙ)…. දෙවෙනි ධ්‍යානය උපදවා වාසය කරයි ද, මහණෙනි, එසමයෙහි තව්තිසාවැසි දෙවියන්ගේ කෝවිලාර පරසතු රුක සෙයින් ආර්ය ශ්‍රාවකයා නමැති පරසතු රුක අළුත් මල් පොහොට්ටු ඇත්තේ වෙයි.
(5) යස්මිං භික්ඛවේ, සමයේ අරියසාවකෝ පීතියා ච විරාගා ....(පෙ).... තතියං ඣානං උපසම්පජ්ජ විහරති. කුඩුමලකජාතෝ භික්ඛවේ, අරියසාවකෝ තස්මිං සමයේ හෝති දේවානංව තාවතිංසානං පාරිච්ඡත්තකෝ කෝවිළාරෝ.
5. මහණෙනි, යම් කලක ආර්ය ශ්‍රාවකයා ප්‍රීතියට ද නොඇල්මෙන් ….(පෙ)…. තුන්වෙනි ධ්‍යානය උපදවා වාසය කරයි ද, මහණෙනි, එසමයෙහි තව්තිසාවැසි දෙවියන්ගේ කෝවිලාර පරසතු රුක සෙයින් ආර්ය ශ්‍රාවකයා නමැති පරසතු රුක බෙදී ගිය මල් පොහොට්ටු ඇත්තේ වෙයි.
(6) යස්මිං භික්ඛවේ, සමයේ අරියසාවකෝ සුඛස්ස ච පහානා ....(පෙ).... චතුත්ථං ඣානං උපසම්පජ්ජ විහරති, කෝකාසකජාතෝ භික්ඛවේ අරියසාවකෝ තස්මිං සමයේ හෝති දේවානංව තාවතිංසානං පාරිච්ඡත්තකෝ කෝවිළාරෝ.
6. මහණෙනි, යම් කලක ආර්ය ශ්‍රාවකයා සැපය ද ප්‍රහාණය කොට ….(පෙ)…. සිව්වෙනි ධ්‍යානය උපදවා වාසය කරයි ද, මහණෙනි, එසමයෙහි තව්තිසාවැසි දෙවියන්ගේ කෝවිලාර පරසතු රුක සෙයින් ආර්ය ශ්‍රාවකයා නමැති පරසතු රුක පිපී ගෙන එන මල් ඇත්තේ වෙයි.
(7) යස්මිං භික්ඛවේ, සමයේ අරියසාවකෝ ආසවානං ඛයා ආනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති, සබ්බපාලිඵුල්ලෝ භික්ඛවේ, අරියසාවකෝ තස්මිං සමයේ හෝති දේවානංව තාවතිංසානං පාරිච්ඡත්තකෝ කෝවිළාරෝ.
7. මහණෙනි, යම් කලක ආර්ය ශ්‍රාවකයා ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මෙලොව දී ම සිය විශිෂ්ට ඥානයෙන් සාක්ෂාත් කොට පැමිණ වාසය කරයි ද, මහණෙනි, එසමයෙහි තව්තිසාවැසි දෙවියන්ගේ කෝවිලාර පරසතු රුක සෙයින් ආර්ය ශ්‍රාවකයා නමැති පරසතු රුක මුළුමනින් ම පිපී ගිය මල් ඇත්තේ වෙයි.
තස්මිං භික්ඛවේ, සමයේ භුම්මා දේවා සද්දමනුස්සාවෙන්ති “ඒසෝ ඉත්ථන්නාමෝ ආයස්මා ඉත්ථන්නාමස්ස ආයස්මතෝ සද්ධිවිහාරිකෝ අමුකම්හා ගාමා වා නිගමාවා අගාරස්මා අනගාරියං පබ්බජිතෝ, ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරතී”ති භුම්මානං දේවානං සද්දං සුත්වා චාතුම්මහාරාජිකා දේවා සද්දමනුස්සාවෙන්ති.
ඒසෝ ඉත්ථන්නාමෝ ආයස්මා ඉත්ථන්නාමස්ස ආයස්මතෝ සද්ධිවිහාරිකෝ අමුකම්හා ගාමා වා නිගමා වා අගාරස්මා අනගාරියං පබ්බජිතෝ ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරතීති චාතුම්මහාරාජිකානං දේවානං සද්දං සුත්වා තාවතිංසා දේවා ....(පෙ).... යාමා දේවා ....(පෙ).... තුසිතා දේවා ....(පෙ).... නිම්මානරතී දේවා ....(පෙ).... පරනිම්මිතවසවත්තී දේවා ....(පෙ).... බ්‍රහ්මකායිකා දේවා සද්දමනුස්සාවෙන්ති: ඒසෝ ඉත්ථන්නාමෝ ආයස්මා ඉත්ථන්නාමස්ස ආයස්මතෝ සද්ධිවිහාරිකෝ අමුකම්හා ගාමා වා නිගමා වා අගාරස්මා අනගාරියං පබ්බජිතෝ ආසවානං ඛයා ....(පෙ).... සච්ඡිත්වා උපසම්පජ්ජ විහරතීති.
මහණෙනි, එසමයෙහි පොළොවවාසී දෙවියෝ ‘මෙබඳු නම් ඇති මේ ආයුෂ්මතුන් වහන්සේගේ සද්ධිවිහාරික වූ මෙබඳු නම් ඇති මේ ආයුෂ්මත් තෙමේ අසවල් ගමෙන් හෝ නියම් ගමෙන් නික්ම අනගාරික සසුනෙහි පැවිදි වූයේ ය. ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මෙලොව දී ම සිය විශිෂ්ට ඥානයෙන් සාක්ෂාත් කොට පැමිණ වාසය කරයි’ යි ශබ්ද ඝෝෂා පවත්වති. පොළොවවාසී දෙවියන්ගේ ශබ්දය අසා ‘මෙබඳු නම් ඇති මේ ආයුෂ්මතුන් වහන්සේගේ සද්ධිවිහාරික වූ මෙබඳු නම් ඇති මේ ආයුෂ්මත් තෙමේ අසවල් ගමෙන් හෝ නියම් ගමෙන් නික්ම අනගාරික සසුනෙහි පැවිදි වූයේ ය. ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මෙලොව දී ම සිය විශිෂ්ට ඥානයෙන් සාක්ෂාත් කොට පැමිණ වාසය කරයි’ යි චාතුම්මහාරාජික දෙවිවරු ශබ්දඝෝෂා පවත්වති. චාතුම්මහාරාජික දෙවියන්ගේ ශබ්දය අසා තව්තිසා දෙවියෝ ….(පෙ)…. යාම දෙවියෝ ….(පෙ)…. තුසිත දෙවියෝ ….(පෙ)…. නිම්මාණරතී දෙවියෝ ….(පෙ)…. පරනිම්මිත වසවත්තී දෙවියෝ ….(පෙ)…. ‘මෙබඳු නම් ඇති මේ ආයුෂ්මතුන් වහන්සේගේ සද්ධිවිහාරික වූ මෙබඳු නම් ඇති මේ ආයුෂ්මත් තෙමේ අසවල් ගමෙන් හෝ නියම් ගමෙන් නික්ම අනගාරික සසුනෙහි පැවිදි වූයේ ය. ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මෙලොව දී ම සිය විශිෂ්ට ඥානයෙන් සාක්ෂාත් කොට පැමිණ වාසය කරයි’ යි බ්‍රහ්මකායික දෙවියෝ ශබ්දඝෝෂා පවත්වති.
ඉතිහ තේන ඛණේන තේන මුහුත්තේන යාව බ්‍රහ්මලෝකා සද්දෝ අබ්භුග්ගච්ඡති. අයමනුභාවෝ ඛීණාසවස්ස භික්ඛුනෝති.
මෙසේ එකෙණෙහි ඒ මොහොතෙහි බඹලොව දක්වා ශබ්දය උස් ව පැන නඟින්නේ ය. මේ ක්ෂීණාශ්‍රව අරහත් භික්ෂුවගේ ආනුභාවය යි.
සාදු! සාදු!! සාදු!!!
පාරිච්ඡත්තක සූත්‍රය නිමා විය.
