සංයුත්ත නිකාය
නිදාන වග්ගෝ
3.1.6. සාසප සුත්තං
3.1.6. අබ ඇට ගැන වදාළ දෙසුම
සාවත්‌ථියං....
සැවැත් නුවරදී ...............
අථ ඛෝ අඤ්ඤතරෝ භික්‌ඛු යේන භගවා තේනුපසංකමි. ....(පෙ).... ඒකමන්තං නිසින්නෝ ඛෝ සෝ භික්‌ඛු භගවන්‌තං ඒතදවෝච. කීවදීඝෝ නු ඛෝ භන්තේ කප්පෝ ති? දීඝෝ ඛෝ භික්‌ඛු කප්පෝ. සෝ න සුකරෝ සංඛාතුං එත්‌තකානි වස්‌සානී’ති වා ....(පෙ).... එත්‌තකානි වස්‌සසතසහස්‌සානීති වා’ති.
එදා එක්තරා භික්ෂුවක් භාග්‍යවතුන් වහන්සේ වෙත පැමිණුනා. පැමිණිලා .... (පෙ) .... එකත්පස්ව හිටිය ඒ භික්ෂුව, භාග්‍යවතුන් වහන්සේ ගෙන් මේ කරුණ විමසුවා. “ස්වාමීනි, කල්පය කියන්නේ කොයි තරම් දීර්ඝ කාලයකටද?”“පින්වත් භික්ෂුව, කල්පය ඉතාමත් දිගයි. ඒක මෙච්චර කාලයක් ය කියල මෙච්චර අවුරුදු ගණනක් කියල, මෙච්චර අවුරුදු සිය ගණනක් කියල, මෙච්චර අවුරුදු දහස් ගණනක් කියල, මෙච්චර අවුරුදු ලක්ෂ ගණනක් කියල, ගණනින් කියන එක ලේසි වැඩක් නොවෙයි.”
සක්‌කා පන භන්තේ උපමං කාතුන්‌ති? සක්‌කා භික්‌ඛූති භගවා අවෝච. සෙය්‍යථාපි භික්‌ඛු ආයසං නගරං යෝජනං ආයාමේන යෝජනං විත්ථාරේන යෝජනං උබ්‌බේධේන පුණ්‌ණං සාසපානං චූලිකාබද්‌ධං, තතෝ පුරිසෝ වස්‌සසතස්‌ස වස්‌සසතස්‌ස අච්‌චයේන ඒකමේකං සාසපං උද්‌ධරෙය්‍ය. ඛිප්‌පතරං ඛෝ සෝ භික්‌ඛු මහාසාසපරාසි ඉමිනා උපක්‌කමේන පරික්‌ඛයං පරියාදානං ගච්‌ඡෙය්‍ය, න ත්වේව කප්පෝ. ඒවං දීඝෝ ඛෝ භික්‌ඛු කප්පෝ. ඒවං දීඝානං ඛෝ භික්‌ඛු කප්‌පානං නේකෝ කප්පෝ සංසිතෝ. නේකං කප්‌පසතං සංසිතං. නේකං කප්‌පසහස්‌සං සංසිතං. නේකං කප්‌පසතසහස්‌සං සංසිතං. තං කිස්‌ස හේතු? අනමතග්‌ගෝයං භික්‌ඛු සංසාරෝ ....(පෙ).... අලං විමුච්‌චිතුන්‌ති.
“ස්වාමීනි, උපමාවකින් පෙන්නා දෙන්න පුළුවන්ද?”“පින්වත් භික්ෂුව, ඒක පුළුවනි” කියල භාග්‍යවතුන් වහන්සේ වදාළා.“පින්වත් භික්ෂුව, දිගින් යොදුනක් වූ පළලින් යොදුනක් වූ උසින් යොදුනක් වූ යකඩ පවුරකින් වට වූ නගරයක් තියෙනවා කියල හිතමු. මේ නගරය සම්පූර්ණයෙන් ම අබ ඇටවලින් පුරවලයි තියෙන්නේ. එක්තරා පුරුෂයෙක් අවුරුදු සියයකට වතාවක් එයින් එක එක අබ ඇටය බැගින් ඉවත් කරනවා. පින්වත් භික්ෂුව, ඒ මහා අබ ඇට රාශිය ඔය උපක්‍රමය නිසා ඉක්මනින් ම ක්ෂය වෙලා යනවා. නමුත් කල්පය නම් ඒ වගේ ඉක්මනින් අවසන් වෙන එකක් නොවේ.පින්වත් භික්ෂුව, කල්පය කියන්නෙ ඔය වගේ ඉතා දීර්ඝ දෙයක්. පින්වත් භික්ෂුව, ඔය ආකාරයට දීර්ඝ වූ කල්පයන් ගෙන් ගෙවිලා ගියේ එක කල්පයක් නම් නොවේ. ගෙවිලා ගියේ කල්ප සියයක් නොවේ. ගෙවිලා ගියේ කල්ප දහසක් නොවේ. ගෙවිලා ගියේ කල්ප ලක්ෂයක් නොවේ.පින්වත් භික්ෂුව, ඒකට හේතුව කුමක්ද? ඉපදෙමින් මැරෙමින් යන මේ ස්වභාවය (සංසාරය) අවසන් නොවන ගමනක්. .... (පෙ) .... නිදහස් වෙන්න ම යි වටින්නේ.
සාදු! සාදු!! සාදු!!!
සාසප සූත්‍රය නිමා විය.
