අංගුත්තර නිකාය
චතුක්ක නිපාතෝ
4.3.1.10. ආසිවිස සුත්තං
4.3.1.10. ඝෝර විෂ උපමා කොට වදාළ දෙසුම
චත්තාරෝ’මේ භික්ඛවේ ආසිවිසා. කතමේ චත්තාරෝ?
මහණෙනි, ඝෝර විෂ සතරකි. ඒ කවර සතරක් ද යත්;
ආගතවිසෝ න ඝෝරවිසෝ, ඝෝරවිසෝ න ආගතවිසෝ, ආගතවිසෝ ච ඝෝරවිසෝ ච, නේවාගතවිසෝ න ඝෝරවිසෝ. ඉමේ ඛෝ භික්ඛවේ චත්තාරෝ ආසීවිසා.
ශරීරයට ඇතුළු වූ විට විෂ ඇති නමුත් ඒ විෂ බොහෝ කල් නොපවතින්නේ වෙයි. විෂ බොහෝ කල් පවතින නමුත්, ශරීරයට ඇතුළු වූ විට විෂ නැත්තේ වෙයි. ශරීරයට ඇතුළු වූ විට ත් විෂ ඇත්තේ වෙයි, ඒ විෂ බොහෝ කල් පවතින්නේ ද වෙයි. ශරීරයට ඇතුළු වූ විට ත් විෂ නැත්තේ වෙයි, ඒ විෂ බොහෝ කල් නොපවතින්නේ ද වෙයි. මහණෙනි. මේ වනාහී ඝෝර විෂ සතර යි.
ඒවමේව ඛෝ භික්ඛවේ චත්තාරෝ’මේ ආසිවිසූපමා පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ අයුරින් ම ඝෝර විෂ උපමා කොට ගත් පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
ආගතවිසෝ න ඝෝරවිසෝ, ඝෝරවිසෝ න ආගතවිසෝ, ආගතවිසෝ ච ඝෝරවිසෝ ච, නේවාගතවිසෝ න ඝෝරවිසෝ.
ශරීරයට ඇතුළු වූ විට විෂ ඇති නමුත් ඒ විෂ බොහෝ කල් නොපවතින පුද්ගලයා ය. විෂ බොහෝ කල් පවතින නමුත්, ශරීරයට ඇතුළු වූ විට විෂ නැති පුද්ගලයා ය. ශරීරයට ඇතුළු වූ විට ත් විෂ ඇත්තේ වෙයි ද, ඒ විෂ බොහෝ කල් පවතින්නේ ද එබඳු පුද්ගලයා ය. ශරීරයට ඇතුළු වූ විට ත් විෂ නැත්තේ ද, ඒ විෂ බොහෝ කල් නොපවතින්නේ ද එබඳු පුද්ගලයා ය.
කථඤ්ච භික්ඛවේ පුග්ගලෝ ආගතවිසෝ හෝති න ඝෝරවිසෝ? ඉධ භික්ඛවේ ඒකච්චෝ පුග්ගලෝ අභිණ්හං කුජ්ඣති. සෝ ච ඛ‍්වස්ස කෝධෝ න දීඝරත්තං අනුසේති. ඒවං ඛෝ භික්ඛවේ පුග්ගලෝ ආගතවිසෝ හෝති න ඝෝරවිසෝ. සෙය්‍යථාපි සෝ භික්ඛවේ ආසීවිසෝ ආගතවිසෝ න ඝෝරවිසෝ, තථූපමාහං භික්ඛවේ ඉමං පුග්ගලං වදාමි.
1. මහණෙනි, පුද්ගලයෙක් කෙසේ නම් ශරීරයට ඇතුළු වූ විට විෂ ඇති නමුත් ඒ විෂ බොහෝ කල් නොපවතින්නේ බඳු වෙයි ද? මහණෙනි, මෙහිලා ඇතැම් පුද්ගලයෙක් නිතර කිපෙන්නේ වෙයි. එනමුදු ඔහුගේ ඒ ක්‍රෝධය බොහෝ කලක් තමා පසුපස හඹා නොඑයි. මහණෙනි, මේ අයුරින් පුද්ගල තෙමේ ශරීරයට ඇතුළු වූ විට විෂ ඇති නමුත් ඒ විෂ බොහෝ කල් නොපවතින්නේ වෙයි. මහණෙනි, යම් සේ ඒ ඝෝර විෂ සිරුරට පැමිණෙන්නේ නමුත් බොහෝ කල් නොපවතින්නේ වෙයි ද, මම මේ පුද්ගලයා මෙබඳු විෂට උපමා කොට කියමි.
කථඤ්ච භික්ඛවේ පුග්ගලෝ ඝෝරවිසෝ හෝති න ආගතවිසෝ? ඉධ භික්ඛවේ ඒකච්චෝ පුග්ගලෝ න හේව ඛෝ අභිණ්හං කුජ්ඣති. සෝ ච ඛ‍්වස්ස කෝධෝ දීඝරත්තං අනුසේති. ඒවං ඛෝ භික්ඛවේ පුග්ගලෝ ඝෝරවිසෝ හෝති න ආගතවිසෝ. සෙය්‍යථාපි සෝ භික්ඛවේ ආසිවිසෝ ඝෝරවිසෝ න ආගතවිසෝ, තථූපමාහං භික්ඛවේ ඉමං පුග්ගලං වදාමි.
2. මහණෙනි, පුද්ගලයෙක් කෙසේ නම් ශරීරයට ඇතුළු වූ විට විෂ නැති නමුත් ඒ විෂ බොහෝ කල් පවතින්නේ බඳු වෙයි ද? මහණෙනි, මෙහිලා ඇතැම් පුද්ගලයෙක් නිතර නොකිපෙන්නේ වෙයි. එනමුදු කිපුණු කල්හී ඔහුගේ ඒ ක්‍රෝධය බොහෝ කලක් තමා පසුපස හඹා එයි. මහණෙනි, මේ අයුරින් පුද්ගල තෙමේ ශරීරයට ඇතුළු වූ විට විෂ නැති නමුත් ඒ විෂ බොහෝ කල් පවතින්නේ වෙයි. මහණෙනි, යම් සේ ඒ ඝෝර විෂ සිරුරට නොපැමිණෙන්නේ නමුත් බොහෝ කල් පවතින්නේ වෙයි ද, මම මේ පුද්ගලයා මෙබඳු විෂට උපමා කොට කියමි.
කථඤ්ච භික්ඛවේ පුග්ගලෝ ආගතවිසෝ ච හෝති ඝෝරවිසෝ ච? ඉධ භික්ඛවේ ඒකච්චෝ පුග්ගලෝ අභිණ්හං කුජ්ඣති. සෝ ච ඛ‍්වස්ස කෝධෝ දීඝරත්තං අනුසේති. ඒවං ඛෝ භික්ඛවේ පුග්ගලෝ ආගතවිසෝ ච හෝති ඝෝරවිසෝ ච. සෙය්‍යථාපි සෝ භික්ඛවේ ආසිවිසෝ ආගතවිසෝ ච ඝෝරවිසෝ ච, තථූපමාහං භික්ඛවේ ඉමං පුග්ගලං වදාමි.
3. මහණෙනි, පුද්ගලයෙක් කෙසේ නම් ශරීරයට ඇතුළු වූ විට විෂ ඇත්තේ ත්, ඒ විෂ බොහෝ කල් පවතින්නේ ත් බඳු වෙයි ද? මහණෙනි, මෙහිලා ඇතැම් පුද්ගලයෙක් නිතර කිපෙන්නේ වෙයි. එසේ ම ඔහුගේ ඒ ක්‍රෝධය බොහෝ කලක් තමා පසුපස හඹා එයි. මහණෙනි, මේ අයුරින් පුද්ගල තෙමේ ශරීරයට ඇතුළු වූ විට විෂ ඇත්තේ, ඒ විෂ බොහෝ කල් පවතින්නේ වෙයි. මහණෙනි, යම් සේ ඒ ඝෝර විෂ සිරුරට පැමිණෙන්නේ ත්, බොහෝ කල් පවතින්නේ ත් වෙයි ද, මම මේ පුද්ගලයා මෙබඳු විෂට උපමා කොට කියමි.
කථඤ්ච භික්ඛවේ පුග්ගලෝ නේවාගතවිසෝ හෝති න ඝෝරවිසෝ? ඉධ භික්ඛවේ ඒකච්චෝ පුග්ගලෝ න හේව ඛෝ අභිණ්හං කුජ්ඣති. සෝ ච ඛ‍්වස්ස කෝධෝ න දීඝරත්තං අනුසේති. ඒවං ඛෝ භික්ඛවේ පුග්ගලෝ නේවාගතවිසෝ න ඝෝරවිසෝ. සෙය්‍යථාපි සෝ භික්ඛවේ ආසිවිසෝ නේවාගතවිසෝ න ඝෝරවිසෝ, තථූපමාහං භික්ඛවේ ඉමං පුග්ගලං වදාමි.
4. මහණෙනි, පුද්ගලයෙක් කෙසේ නම් ශරීරයට ඇතුළු වූ විට විෂ නැත්තේ ත්, ඒ විෂ බොහෝ කල් නොපවතින්නේ ත් බඳු වෙයි ද? මහණෙනි, මෙහිලා ඇතැම් පුද්ගලයෙක් නිතර කිපෙන්නේ නොවෙයි. එසේ ම ඔහුගේ ඒ ක්‍රෝධය බොහෝ කලක් තමා පසුපස හඹා නොඑයි. මහණෙනි, මේ අයුරින් පුද්ගල තෙමේ ශරීරයට ඇතුළු වූ විට විෂ නැත්තේ, ඒ විෂ බොහෝ කල් නොපවතින්නේ වෙයි. මහණෙනි, යම් සේ ඒ ඝෝර විෂ සිරුරට නොපැමිණෙන්නේ ත්, බොහෝ කල් නොපවතින්නේ ත් වෙයි ද, මම මේ පුද්ගලයා මෙබඳු විෂට උපමා කොට කියමි.
ඉමේ ඛෝ භික්ඛවේ චත්තාරෝ ආසිවිසූපමා පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ ඝෝර විෂ බඳු පුද්ගලයෝ සතර දෙනෙක් ලෝකයෙහි විද්‍යමාන ව සිටිති.
සාදු! සාදු!! සාදු!!!
ආසිවිස සූත්‍රය නිමා විය.
වලාහකවග්ගෝ පඨමෝ.
පළමුවෙනි වළාහක වර්ගය අවසන් විය.
තස්සුද්දානං :
එහි පිළිවෙල උද්දානයයි :
ද්වේ වලාහකා ච කුම්භ උදකරහදා ද්වේ හොන්ති 
අම්බානි මූසිකා බලිවද්දා රුක්ඛා ආසිවිසේන තේ දසාති
වළාහක සූත්‍ර දෙක, කුම්භ සූත්‍රය, උදකරහද සූත්‍රය, අම්බ සූත්‍රය, මූසිකා සූත්‍රය, රුක්ඛ සූත්‍රය, බලිවද්ද සූත්‍රය සහ ආසිවිස සූත්‍රය වශයෙන් මෙහි සූත්‍ර දශයකි.
