අංගුත්තර නිකාය
දසක නිපාතෝ
10.2.1.1. සචිත්ත සුත්තං
10.2.1.1. තම සිත ගැන වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තත්‍ර ඛෝ භගවා භික්ඛු ආමන්තේසි භික්ඛවෝති. භදන්තේති තේ භික්ඛු භගවතෝ පච්චස්සෝසුං. භගවා ඒතදවෝච.
එක් සමයක භාග්‍යවතුන් වහන්සේ සැවැත් නුවර ජේතවන නම් වූ අනේපිඬු සිටාණන් විසින් කරවන ලද ආරාමයෙහි වැඩ වසන සේක. එකල්හී භාග්‍යවතුන් වහන්සේ ‘මහණෙනි’ යි කියා භික්ෂූන් ඇමතූ සේක. ‘පින්වතුන් වහන්සැ’යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
නෝ චේ ඛෝ භික්ඛවේ භික්ඛු පරචිත්තපරියාය කුසලෝ හෝති, අථ ‘සචිත්තපරියාය කුසලෝ භවිස්සා2මී’ති ඒවං හි වෝ භික්ඛවේ සික්ඛිතබ්බං.
“ඉදින් මහණෙනි, භික්ෂුවක් අනුන්ගේ සිත දකින්නට දක්ෂ නොවෙයි නම්, එකල ‘තමන්ගේ සිත දකින්නට දක්ෂ වන්නෙමි’යි මහණෙනි, මේ අයුරින් ඔබ හික්මිය යුත්තේ ය.
කථඤ්ච භික්ඛවේ භික්ඛු සචිත්තපරියාය කුසලෝ හෝති: සෙය්‍යථාපි භික්ඛවේ ඉත්ථී වා පුරිසෝ වා දහරෝ යුවා මණ්ඩනකජාතිකෝ ආදාසේ වා පරිසුද්ධේ පරියෝදාතේ අච්ඡේ වා උදපත්තේ සකං මුඛනිමිත්තං පච්චවෙක්ඛමානෝ සචේ තත්ථ පස්සති රජං වා අංගණං වා, තස්සේව රජස්ස වා අංගණස්ස වා, පහානාය වායමති. නෝ චේ තත්ථ පස්සති රජං වා අංගණං වා තේනේවත්තමනෝ හෝති පරිපුණ්ණසංකප්පෝ “ලාභා වත මේ පරිපුණ්ණං වත මේ”ති. ඒවමේව ඛෝ භික්ඛවේ භික්ඛුනෝ පච්චවෙක්ඛණා බහූකාරා හෝති කුසලේසු ධම්මේසු. අභිජ්ඣාලූ නු ඛෝ බහුලං විහරාමි, අනභිජ්ඣාලූ නු ඛෝ බහුලං විහරාමි, ව්‍යාපන්නචිත්තෝ නු ඛෝ බහුලං විහරාමි, අව්‍යාපන්නචිත්තෝ නු ඛෝ බහුලං විහරාමි, ථීනමිද්ධපරියුට්ඨිතෝ නු ඛෝ බහුලං විහරාමි, විගතථීනමිද්ධෝ නු ඛෝ බහුලං විහරාමි, උද්ධතෝ නු ඛෝ බහුලං විහරාමි, අනුද්ධතෝ නු ඛෝ බහුලං විහරාමි, විචිකිච්ඡෝ නු ඛෝ බහුලං විහරාමි, තිණ්ණවිචිකිච්ඡෝ නු ඛෝ බහුලං විහරාමි, කෝධනෝ නු ඛෝ බහුලං විහරාමි. අක්කෝධනෝ නු ඛෝ බහුලං විහරාමි, සංකිලිට්ඨචිත්තෝ නු ඛෝ බහුලං විහරාමි, අසංකිලිට්ඨචිත්තෝ නු ඛෝ බහුලං විහරාමි, සාරද්ධකායෝ නු ඛෝ බහුලං විහරාමි, අසාරද්ධකායෝ නු ඛෝ බහුලං විහරාමි, කුසීතෝ නු ඛෝ බහුලං විහරාමි, ආරද්ධවිරියෝ නු ඛෝ බහුලං විහරාමි, අසමාහිතෝ නු ඛෝ බහුලං විහරාමි, සමාහිතෝ නු ඛෝ බහුලං විහරාමී ති.
මහණෙනි, භික්ෂුවක් තමන්ගේ සිත දකින්නට දක්ෂ වන්නේ කෙසේ ද? මහණෙනි, එය මෙබඳු දෙයකි. යොවුන් වූ තරුණ වූ ස්ත්‍රියක් හෝ පුරුෂයෙක් හෝ සැරසෙනු කැමති ව පිරිසිදු කැඩපතක් ළඟට යයි. නැත්නම් පිරිසිදු දිය බඳුනක් ළඟට යයි. තමාගේ මුව මඬල හොඳින් විමසා බලයි. ඉදින් තමාගේ මුවෙහි කිසියම් කිළුටක් හෝ කැළලක් හෝ තිබේ නම් ඒ කිළුට හෝ කැළල හෝ නැති කර දැමීමට වෑයම් කරයි. ඉදින් තමාගේ මුවෙහි කිළුටක් හෝ කැළලක් හෝ නොදකී නම් ඒ හේතුවෙන් සතුටු සිත් ඇත්තේ වේ. පිරිපුන් සංකල්ප ඇත්තේ වෙයි. ‘සැබැවින් ම මට ලාභයකි. සැබැවින් ම මගේ මුව මඬල පිරිපුන් ය’ වශයෙනි.
ඔය අයුරින් ම මහණෙනි, කුසල් දහම් පිළිබඳ ව නුවණින් විමසන්නා වූ භික්ෂුවට බොහෝ උපකාර ලැබෙන්නේ ය. ‘මම් බහුල ව ලෝභයෙන් යුතුව වාසය කරන්නෙම් ද? මම් බහුල ව ලෝභ රහිතව වාසය කරන්නෙම් ද? මම් ද්වේෂ සිතින් බහුල ව වසන්නෙම් ද? මම් ද්වේෂ රහිත සිතින් බහුල ව වසන්නෙම් ද? මම් බහුල ව ථීනමිද්ධයට යට වී වසන්නෙම් ද? මම් බහුල ව ථීනමිද්ධ රහිත ව වසන්නෙම් ද? මම් බහුල ව උද්ධච්චයෙන් වසන්නෙම් ද? මම් බහුල ව උද්ධච්ච රහිත ව වසන්නෙම් ද? මම් බහුල ව සැකයෙන් වසන්නෙම් ද? මම් බහුල ව සැකයෙන් තොර ව වසන්නෙම් ද? මම් බහුල ව ක්‍රෝධයෙන් වසන්නෙම් ද? මම් බහුල ව ක්‍රෝධ රහිත ව වසන්නෙම් ද? මම් බහුල ව කිළුටු සිතින් වසන්නෙම් ද? මම් බහුල ව නොකිලිටි සිතින් වසන්නෙම් ද? මම් බහුල ව කායික පීඩායෙන් වසන්නෙම් ද? මම් බහුල ව කාය පීඩා රහිත ව වසන්නෙම් ද? මම් බහුල ව කුසීතව වසන්නෙම් ද? මම් බහුල ව පටන්ගත් වීර්යයෙන් යුතුව වසන්නෙම් ද? මම් බහුල ව එකඟ නොවූ සිතින් වසන්නෙම් ද? මම් බහුල ව සමාධිමත් සිතින් වසන්නෙම් දැයි.
සචේ භික්ඛවේ භික්ඛු පච්චවෙක්ඛමානෝ ඒවං ජානාති: “අභිජ්ඣාලූ බහුලං විහරාමි, බ්‍යාපන්නචිත්තෝ බහුලං විහරාමි, ථීනමිද්ධපරියුට්ඨිතෝ බහුලං විහරාමි, උද්ධතෝ බහුලං විහරාමි. විචිකිච්ඡෝ බහුලං විහරාමි, කෝධනෝ බහුලං විහරාමි, සංකිලිට්ඨචිත්තෝ බහුලං විහරාමි, සාරද්ධකායෝ බහුලං විහරාමි, කුසීතෝ බහුලං විහරාමි, අසමාහිතෝ බහුලං විහරාමී”ති. තේන භික්ඛවේ භික්ඛුනා තේසං යේව පාපකානං අකුසලානං ධම්මානං පහානාය අධිමත්තෝ ඡන්දෝ ච වායාමෝ ච උස්සාහෝ ච උස්සොළ්හී ච අප්පටිවානී ච සති ච සම්පජඤ්ඤඤ්ච කරණීයං. සෙය්‍යථාපි භික්ඛවේ ආදිත්තචේලෝ වා ආදිත්තසීසෝ වා තස්සේව චේලස්ස වා සීසස්ස වා නිබ්බාපනාය අධිමත්තං ඡන්දඤ්ච වායාමඤ්ච උස්සාහඤ්ච උස්සොළ්හිඤ්ච අප්පටිවානිඤ්ච සතිඤ්ච සම්පජඤ්ඤඤ්ච කරෙය්‍ය, ඒවමේව, ඛෝ තේන භික්ඛුනා තේසං යේව පාපකානං අකුසලානං ධම්මානං පහානාය අධිමත්තෝ ඡන්දෝ ච වායාමෝ ච උස්සාහෝ ච උස්සොළ්හි ච අප්පටිවානී ච සති ච සම්පජඤ්ඤඤ්ච කරණීයං.
ඉදින් මහණෙනි, භික්ෂුව නුවණින් විමසද්දී මෙසේ දැනගන්නේ නම්, එනම් ‘මම් බහුල ව වාසය කරන්නේ ලෝභයෙන් යුතු ව යි. මම් ද්වේෂ සිතින් බහුල ව වසන්නෙමි. මම් බහුල ව ථීනමිද්ධයට යට වී වසන්නෙමි. මම් බහුල ව උද්ධච්චයෙන් වසන්නෙමි. මම් බහුල ව සැකයෙන් වසන්නෙමි. මම් බහුල ව ක්‍රෝධයෙන් වසන්නෙමි. මම් බහුල ව කිළුටු සිතින් වසන්නෙමි. මම් බහුල ව කායික පීඩායෙන් වසන්නෙමි. මම් බහුලව කුසීත ව වසන්නෙමි. මම් බහුල ව එකඟ නොවූ සිතින් වසන්නෙමි’යි. මහණෙනි, එවිට ඒ භික්ෂුව විසින් තමා තුළ ඇති ඒ පාපී අකුසල් දහම් ප්‍රහාණය කිරීම පිණිස ඉතා බලවත් වූ කැමැත්තක් ද, වීර්යයක් ද, උත්සාහයක් ද, බලවත් උත්සාහයක් ද, නොපසුබස්නා උත්සාහයක් ද, සිහියක් ද, නුවණක් ද පැවැත්වීමට කටයුතු කළ යුත්තේ ය. මහණෙනි, වස්ත්‍රය ගිනි ගත් කෙනෙක් හෝ හිස ගිනි ගත් කෙනෙක් හෝ ඔහුගේ ගිනි ඇවිලෙන වස්ත්‍රය හෝ ගිනි ඇවිලෙන හිස හෝ නිවා ගැනීම පිණිස අධිමාත්‍ර වූ කැමැත්තකුත්, වීර්යයකුත්, උත්සාහයකුත්, බලවත් උත්සාහයකුත්, නොපසුබස්නා උත්සාහයකුත්, සිහියකුත්, නුවණකුත් ඇති කරගන්නේ යම් සේ ද, ඒ අයුරින් ම ඒ භික්ෂුව විසින් තමා තුළ ඇති ඒ පාපී අකුසල් දහම් ප්‍රහාණය කිරීම පිණිස ඉතා බලවත් වූ කැමැත්තක් ද, වීර්යයක් ද, උත්සාහයක් ද, බලවත් උත්සාහයක් ද, නොපසුබස්නා උත්සාහයක් ද, සිහියක් ද, නුවණක් ද පැවැත්වීමට කටයුතු කළ යුත්තේ ය.
සචේ පන භික්ඛවේ භික්ඛු පච්චවෙක්ඛමානෝ ඒවං ජානාති: “අනභිජ්ඣාලූ බහුලං විහරාමි, අව්‍යාපන්නචිත්තෝ බහුලං විහරාමි, විගතථීනමිද්ධෝ බහුලං විහරාමි, අනුද්ධතෝ බහුලං විහරාමි, තිණ්ණවිචිකිච්ඡෝ බහුලං විහරාමි, අක්කෝධනෝ බහුලං විහරාමි, අසංකිලිට්ඨචිත්තෝ බහුලං විහරාමි, අසාරද්ධකායෝ බහුලං විහරාමි, ආරද්ධවිරියෝ බහුලං විහරාමි. සමාහිතෝ බහුලං විහරාමී ති. තේන භික්ඛවේ භික්ඛුනා තේසුයේව කුසලේසු ධම්මේසු පතිට්ඨාය උත්තරිං ආසවානං ඛයාය යෝගෝ කරණීයෝ ති.
ඉදින් මහණෙනි, ඒ භික්ෂුව තමා පිළිබඳව එසේ නුවණින් විමසන කල්හී මෙලෙස දන්නේ නම්, ‘මම් ලෝභයෙන් තොර ව බහුල ව වසමි. තරහ නැති සිතින් බහුල ව වසමි. ථීනමිද්ධයෙන් තොර ව බහුල ව වසමි. උද්ධච්චයෙන් තොර ව බහුල ව වසමි. එතෙර වූ සැකයෙන් යුතු ව බහුල ව වසමි. ක්‍රෝධ නැති ව බහුල ව වසමි. නොකිලිටි සිතින් බහුල ව වසමි. පීඩා රහිත කයෙන් බහුල ව වසමි. පටන් ගත් වීර්යයෙන් බහුල ව වසමි. සමාධිමත් සිතින් බහුල ව වසමි’යි. එවිට මහණෙනි, ඒ භික්ෂුව විසින් තමා තුළ ඇති ඒ කුසල් දහම් මත පිහිටා තවදුරටත් ආශ්‍රවයන්ගේ ක්ෂය වීම පිණිස උත්සාහ කළ යුත්තේය.
සාදු! සාදු!! සාදු!!!
සචිත්ත සූත්‍රය නිමා විය.
