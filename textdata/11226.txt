අංගුත්තර නිකාය
නවක නිපාතෝ
9.1.1.4. නන්දක සුත්තං
9.1.1.4. නන්දක තෙරුන්ට වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා නන්දකෝ උපට්ඨානසාලායං භික්ඛු ධම්මියා කථාය සන්දෙස්සේති සමාදපේති සමුත්තේජේති සම්පහංසේති.
එක් සමයක භාග්‍යවතුන් වහන්සේ සැවැත් නුවර ජේතවනය නම් වූ අනේපිඬු සිටුහුගේ ආරාමයෙහි වැඩවෙසෙන සේක. එසමයෙහි ආයුෂ්මත් නන්දක තෙරණුවෝ උපස්ථාන ශාලාවෙහි භික්ෂූන්ට දැහැමි කථාවෙන් කරුණු දක්වති. සමාදන් කරවති. උත්සාහවත් කරවති. සතුටට පත් කරවති.
අථ ඛෝ භගවා සායන්හසමයං පටිසල්ලානා වුට්ඨිතෝ යේන උපට්ඨානසාලං තේනුපසංකමි. උපසංකමිත්වා බහිද්වාරකොට්ඨකේ අට්ඨාසි කථාපරියෝසානං ආගමයමානෝ. අථ ඛෝ භගවා කථාපරියෝසානං විදිත්වා උක්කාසිත්වා අග්ගලං ආකෝටේසි. විවරිංසු ඛෝ තේ භික්ඛු භගවතෝ ද්වාරං. අථ ඛෝ භගවා උපට්ඨානසාලං පාවිසි. පවිසිත්වා පඤ්ඤත්තේ ආසනේ නිසීදි. නිසජ්ජ ඛෝ භගවා ආයස්මන්තං නන්දකං ඒතදවෝච: දීඝෝ ඛෝ ත්‍යායං නන්දක ධම්මපරියායෝ භික්ඛූනං පටිභාසි. අපි ච මේ පිට්ඨි ආගිලායති බහිද්වාරකොට්ඨකේ ඨිතස්ස කථාපරියෝසානං ආගමයමානස්සාති.
එකල්හී භාග්‍යවතුන් වහන්සේ සවස් වරුවෙහි භාවනාවෙන් නැගිට උපස්ථාන ශාලාවට වැඩි සේක. වැඩම කොට දොරටුවෙන් පිට කොටුවෙහි කථාව අවසන් වන තෙක් සිටගෙන සිටි සේක. ඉක්බිති කථාව අවසන් වූ බව දැන වදාළ භාග්‍යවතුන් වහන්සේ උගුර පාදා දොරගුලට තට්ටු කළ සේක. ඒ භික්ෂූහු භාග්‍යවතුන් වහන්සේට දොර විවර කළහ. ඉක්බිති භාග්‍යවතුන් වහන්සේ උපස්ථාන ශාලාවට පිවිසි සේක. පිවිස පැණවූ අසුනෙහි වැඩහුන් සේක. වැඩහුන් භාග්‍යවතුන් වහන්සේ ආයුෂ්මත් නන්දක තෙරුන් ඇමතූ සේක.
“නන්දකයෙනි, ඔබගේ මේ දීර්ඝ ධර්ම පරියාය භික්ෂූන්ට වැටහුණේ ය. එනමුදු දොරටුවෙන් පිට කොටුවෙහි කථාව අවසන් වන තෙක් සිටගෙන හුන් මාගේ පිට රිදෙයි.”
ඒවං වුත්තේ ආයස්මා නන්දකෝ සාරජ්ජායමානරූපෝ භගවන්තං ඒතදවෝච, න ඛෝ මය්හං භන්තේ ජානාම භගවා බහිද්වාරකොට්ඨකේ ඨිතෝති. සචේ හි මයං භන්තේ ජානෙය්‍යාම භගවා බහිද්වාරකොට්ඨකේ ඨිතෝති එත්තකම්පි නෝ නප්පටිභාසෙය්‍යාති.
මෙසේ වදාළ කල්හී ආයුෂ්මත් නන්දක තෙරණුවෝ තැති ගැනීමට පත් ව භාග්‍යවතුන් වහන්සේට මෙය පැවසූහ.
“ස්වාමීනී, අපි භාග්‍යවතුන් වහන්සේ බාහිර දොරටු කොටුවෙහි වැඩසිටි සේකැයි නොදනිමු. ඉදින් ස්වාමීනී, අපි භාග්‍යවතුන් වහන්සේ බාහිර දොරටු කොටුවෙහි වැඩසිටි සේකැයි දනිමු නම් මෙපමණකුත් අපට නොවැටහෙන්නේ ය.”
අථ ඛෝ භගවා ආයස්මන්තං නන්දකං සාරජ්ජායමානරූපං විදිත්වා ආයස්මන්තං නන්දකං ඒතදවෝච: සාධු සාධු නන්දක, ඒවං ඛෝ නන්දක, තුම්හාකං පතිරූපං කුලපුත්තානං සද්ධා අගාරස්මා අනගාරියං පබ්බජිතානං යං තුම්හේ ධම්මියා කථාය සන්නිසීදෙය්‍යාථ. සන්නිපතිතානං වෝ නන්දක ද්වයං කරණීයං: ධම්මී වා කථා, අරියෝ වා තුණ්හීභාවෝ.
එකල්හී භාග්‍යවතුන් වහන්සේ ආයුෂ්මත් නන්දක තෙරුන් තැති ගැනීමට පත් වී සිටින බව දැන ආයුෂ්මත් නන්දක තෙරුන්ට මෙය වදාළ සේක.
“යහපති. යහපති. නන්දකයෙනි. මෙසේ නන්දකයෙනි, ශ්‍රද්ධාවෙන් ගිහිගෙය හැර අනගාරික සසුනෙහි පැවිදි වූ ඔබ වැනි කුලපුත්‍රයන් හට මෙබඳු ධර්ම කථාවෙන් සිටීම යහපති. නන්දකයෙනි, ඔබ එක් රැස් වූ විට දෙකරුණක් කළ යුත්තේ ය. ධර්ම කථාව හෝ කළ යුත්තේ ය. ආර්ය වූ නිශ්ශබ්දතාවයෙන් හෝ සිටිය යුත්තේ ය.
සද්ධෝ ච නන්දක භික්ඛු හෝති නෝ ච සීලවා, ඒවං සෝ තේනංගේන අපරිපූරෝ හෝති. තේන තං අංගං පරිපූරේතබ්බං: කින්නාහං සද්ධෝ ච අස්සං සීලවා චාති. යතෝ ච ඛෝ නන්දක, භික්ඛු සද්ධෝ ච හෝති සීලවා ච, ඒවං සෝ තේනංගේන පරිපූරෝ හෝති.
නන්දකයෙනි, භික්ෂුව සැදැහැවත් වෙයි. සිල්වත් නොවෙයි. මෙසේ ඔහු ඒ අංගයෙන් අසම්පූර්ණ වෙයි. ‘මම කවර අයුරින් සැදැහැවතෙක් ද, සිල්වතෙක් ද වෙම් දැ’ යි ඔහු විසින් ඒ අංගය සම්පූර්ණ කළ යුත්තේ ය. යම් කලක නන්දකයෙනි, භික්ෂුව සැදැහැවත් ද, සිල්වත් ද වෙයි නම්, මෙසේ හේ ඒ අංගයෙන් සම්පූර්ණ වූයේ වෙයි.
සද්ධෝ ච නන්දක භික්ඛු හෝති සීලවා ච, නෝ ච ලාභී අජ්ඣත්තං චේතෝසමථස්ස. ඒවං සෝ තේනංගේන අපරිපූරෝ හෝති. තේන තං අංගං පරිපූරේතබ්බං: කිං තාහං සද්ධෝ ච අස්සං සීලවා ච ලාභී ච අජ්ඣත්තං චේතෝසමථස්සාති. යතෝ ච ඛෝ නන්දක භික්ඛු සද්ධෝ ච හෝති සීලවා ච, ලාභී ච අජ්ඣත්තං චේතෝසමථස්ස, ඒවං සෝ තේනංගේන පරිපූරෝ හෝති. සද්ධෝ ච නන්දක භික්ඛු හෝති සීලවා ච, ලාභී ච අජ්ඣත්තං චේතෝ සමථස්ස. න ලාභී අධිපඤ්ඤාධම්මවිපස්සනාය. ඒවං සෝ තේනංගේන අපරිපූරෝ හෝති.
නන්දකයෙනි, භික්ෂුව සැදැහැවත් ද වෙයි. සිල්වත් ද වෙයි. එනමුත් ආධ්‍යාත්මයෙහි චිත්ත සමාධිය නොලබන්නේ වෙයි. මෙසේ ඔහු ඒ අංගයෙන් අසම්පූර්ණ වෙයි. ‘මම කවර අයුරින් සැදැහැවතෙක් ද, සිල්වතෙක් ද, ආධ්‍යාත්මයෙහි චිත්ත සමාධිය ලබන්නෙක් ද වෙම් දැ’ යි ඔහු විසින් ඒ අංගය සම්පූර්ණ කළ යුත්තේ ය. යම් කලක නන්දකයෙනි, භික්ෂුව සැදැහැවත් ද, සිල්වත් ද වෙයි නම්, ආධ්‍යාත්මයෙහි චිත්ත සමාධිය ද ලබයි නම් මෙසේ හේ ඒ අංගයෙන් සම්පූර්ණ වූයේ වෙයි.
නන්දකයෙනි, භික්ෂුව සැදැහැවත් ද වෙයි. සිල්වත් ද වෙයි. ආධ්‍යාත්මයෙහි චිත්ත සමාධිය ලබන්නේ ද වෙයි. එනමුත් අධිපඤ්ඤාධම්ම විපස්සනාව නොලබන්නේ වෙයි. මෙසේ ඔහු ඒ අංගයෙන් අසම්පූර්ණ වෙයි.
සෙය්‍යථාපි නන්දක පාණකෝ චතුප්පාදකෝ, තස්සස්ස ඒකෝ පාදෝ ඕමකෝ ලාමකෝ, ඒවං සෝ තේනංගේන අපරිපූරෝ අස්ස, ඒවමේව ඛෝ නන්දක භික්ඛු සද්ධෝ ච හෝති සීලවා ච ලාභී ච අජ්ඣත්තං චේතෝසමථස්ස න ලාභී අධිපඤ්ඤාධම්මවිපස්සනාය, ඒවං සෝ තේනංගේන අපරිපූරෝ හෝති. තේන තං අංගං පරිපූරේතබ්බං; කින්නාහං සද්ධෝ ච අස්සං සීලවා ච ලාභී ච අජ්ඣත්තං චේතෝසමථස්ස, ලාභී ච අධිපඤ්ඤාධම්ම විපස්සනායාති. යතෝ ච ඛෝ නන්දක, භික්ඛු සද්ධෝ ච හෝති සීලවා ච ලාභී ච අජ්ඣත්තං චේතෝසමථස්ස ලාභී ච අධිපඤ්ඤාධම්මවිපස්සනාය, ඒවං සෝ තේනංගේන පරිපූරෝ හෝතීති.
නන්දකයෙනි, එය මෙබඳු දෙයකි. පා සතරකින් යුතු සතෙක් සිටියි. ඔහුගේ එක පාදයක් කුඩා වූයේ, ලාමක වූයේ වෙයි. මෙසේ හේ ඒ අංගයෙන් අසම්පූර්ණ වෙයි. එසෙයින් ම නන්දකයෙනි, භික්ෂුව සැදැහැවත් ද වෙයි. සිල්වත් ද වෙයි. ආධ්‍යාත්මයෙහි චිත්ත සමාධිය ලබන්නේ ද වෙයි. එනමුත් අධිපඤ්ඤාධම්ම විපස්සනාව නොලබන්නේ වෙයි. මෙසේ ඔහු ඒ අංගයෙන් අසම්පූර්ණ වෙයි.
‘මම කවර අයුරින් සැදැහැවතෙක් ද, සිල්වතෙක් ද, ආධ්‍යාත්මයෙහි චිත්ත සමාධිය ලබන්නෙක් ද, අධිපඤ්ඤාධම්ම විපස්සනාව ලබන්නෙක් ද වෙම් දැ’ යි ඔහු විසින් ඒ අංගය සම්පූර්ණ කළ යුත්තේ ය. යම් කලක නන්දකයෙනි, භික්ෂුව සැදැහැවත් ද, සිල්වත් ද වෙයි නම්, ආධ්‍යාත්මයෙහි චිත්ත සමාධිය ද ලබයි නම්, අධිපඤ්ඤාධම්ම විපස්සනාව ද ලබයි නම්, මෙසේ හේ ඒ අංගයෙන් සම්පූර්ණ වූයේ වෙයි.”
ඉදමවෝච භගවා ඉදං වත්වා සුගතෝ උට්ඨායාසනා විහාරං පාවිසි.
භාග්‍යවතුන් වහන්සේ මෙය වදාළ සේක. මෙය වදාළ සුගතයන් වහන්සේ හුනස්නෙන් නැගී විහාරයට පිවිසි සේක.
අථ ඛෝ ආයස්මා නන්දකෝ අචිරපක්කන්තස්ස භගවතෝ භික්ඛු ආමන්තේසි: ඉදානාවුසෝ භගවා චතුහි පදේහි කේවලපරිපුණ්ණං පරිසුද්ධං බ්‍රහ්මචරියං පකාසෙත්වා උට්ඨායාසනා විහාරං පවිට්ඨෝ: “සද්ධෝ ච නන්දක භික්ඛු හෝති, නෝ ච සීලවා, ඒවං සෝ තේනංගේන අපරිපූරෝ හෝති, තේන තං අංගං පරිපූරේතබ්බං: කින්නාහං සද්ධෝ ච අස්සං සීලවා චාති. යතෝ ච ඛෝ නන්දක භික්ඛු සද්ධෝ ච හෝති සීලවා ච, ඒවං සෝ තේනංගේන පරිපූරෝ හෝති. සද්ධෝ ච නන්දක භික්ඛු හෝති සීලවා ච, නෝ ච ලාභී අජ්ඣත්තං චේතෝසමථස්ස ....(පෙ).... ලාභී ච අජ්ඣත්තං චේතෝසමථස්ස න ලාභී අධිපඤ්ඤාධම්මවිපස්සනාය, ඒවං සෝ තේනංගේන අපරිපූරෝ හෝති.
ඉක්බිති භාග්‍යවතුන් වහන්සේ වැඩි නොබෝ වේලාවකින් ආයුෂ්මත් නන්දක තෙරණුවෝ භික්ෂූන් ඇමතූහ.
“ආයුෂ්මත්නි, දැන් භාග්‍යවතුන් වහන්සේ පද සතරකින් මුළුමනින් ම පිරිපුන් පිරිසිදු නිවන් මග ප්‍රකාශ කොට වදාරා හුනස්නෙන් නැගී විහාරයට වැඩි සේක.
‘ නන්දකයෙනි, භික්ෂුව සැදැහැවත් වෙයි. සිල්වත් නොවෙයි. මෙසේ ඔහු ඒ අංගයෙන් අසම්පූර්ණ වෙයි. ‘මම කවර අයුරින් සැදැහැවතෙක් ද, සිල්වතෙක් ද වෙම් දැ’ යි ඔහු විසින් ඒ අංගය සම්පූර්ණ කළ යුත්තේ ය. යම් කලක නන්දකයෙනි, භික්ෂුව සැදැහැවත් ද, සිල්වත් ද වෙයි නම්, මෙසේ හේ ඒ අංගයෙන් සම්පූර්ණ වූයේ වෙයි.
නන්දකයෙනි, භික්ෂුව සැදැහැවත් ද වෙයි. සිල්වත් ද වෙයි. එනමුත් ආධ්‍යාත්මයෙහි චිත්ත සමාධිය නොලබන්නේ වෙයි. ….(පෙ)…. ආධ්‍යාත්මයෙහි චිත්ත සමාධිය ලබන්නේ ද වෙයි. එනමුත් අධිපඤ්ඤාධම්ම විපස්සනාව නොලබන්නේ වෙයි. මෙසේ ඔහු ඒ අංගයෙන් අසම්පූර්ණ වෙයි.
සෙය්‍යථාපි නන්දක, පාණකෝ චතුප්පාදකෝ, තස්සස්ස ඒකෝ පාදෝ ඕමකෝ ලාමකෝ, ඒවං සෝ තේනංගේන අපරිපූරෝ අස්ස. ඒවමේව ඛෝ නන්දක, භික්ඛු සද්ධෝ ච හෝති සීලවා ච ලාභී ච අජ්ඣත්තං චේතෝසමථස්ස, න ලාභී අධිපඤ්ඤාධම්මවිපස්සනාය, ඒවං සෝ තේනංගේන අපරිපූරෝ හෝති. තේන තං අංගං පරිපූරේතබ්බං, කින්තාහං සද්ධෝ ච අස්සං සීලවා ච ලාභී ච අජ්ඣත්තං චේතෝසමථස්ස ලාභී ච අධිපඤ්ඤාධම්මවිපස්සනායාති. යතෝ ච ඛෝ නන්දක, භික්ඛු සද්ධෝ ච හෝති සීලවා ච ලාභී ච අජ්ඣත්තං චේතෝසමථස්ස ලාභී ච අධිපඤ්ඤාධම්මවිපස්සනාය, ඒවං සෝ තේනංගේන පරිපූරෝ හෝතීති.
නන්දකයෙනි, එය මෙබඳු දෙයකි. පා සතරකින් යුතු සතෙක් සිටියි. ඔහුගේ එක පාදයක් කුඩා වූයේ, ලාමක වූයේ වෙයි. මෙසේ හේ ඒ අංගයෙන් අසම්පූර්ණ වෙයි. එසෙයින් ම නන්දකයෙනි, භික්ෂුව සැදැහැවත් ද වෙයි. සිල්වත් ද වෙයි. ආධ්‍යාත්මයෙහි චිත්ත සමාධිය ලබන්නේ ද වෙයි. එනමුත් අධිපඤ්ඤාධම්ම විපස්සනාව නොලබන්නේ වෙයි. මෙසේ ඔහු ඒ අංගයෙන් අසම්පූර්ණ වෙයි.
‘මම කවර අයුරින් සැදැහැවතෙක් ද, සිල්වතෙක් ද, ආධ්‍යාත්මයෙහි චිත්ත සමාධිය ලබන්නෙක් ද, අධිපඤ්ඤාධම්ම විපස්සනාව ලබන්නෙක් ද වෙම් දැ’ යි ඔහු විසින් ඒ අංගය සම්පූර්ණ කළ යුත්තේ ය. යම් කලක නන්දකයෙනි, භික්ෂුව සැදැහැවත් ද, සිල්වත් ද වෙයි නම්, ආධ්‍යාත්මයෙහි චිත්ත සමාධිය ද ලබයි නම්, අධිපඤ්ඤාධම්ම විපස්සනාව ද ලබයි නම්, මෙසේ හේ ඒ අංගයෙන් සම්පූර්ණ වූයේ වෙයි.’
පඤ්චිමේ ආවුසෝ. ආනිසංසා කාලේන ධම්මසවණේ, කාලේන ධම්මසාකච්ඡාය. කතමේ පඤ්ච:
ආයුෂ්මත්නි, සුදුසු අවස්ථාවෙහි ධර්ම ශ්‍රවණය කිරීමෙහි, සුදුසු අවස්ථාවෙහි ධර්මය සාකච්ඡා කිරීමෙහි අනුසස් පසකි. ඒ කවර පසක් ද යත්;
ඉධාවුසෝ, භික්ඛු භික්ඛූනං ධම්මං දේසේති ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සබ්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං පකාසේති. යථා යථා ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... පරිසුද්ධං බ්‍රහ්මචරියං පකාසේති, තථා තථා සෝ සත්ථු පියෝ ච හෝති මනාපෝ ච ගරු ච භාවනීයෝ ච අයං ආවුසෝ, පඨමෝ ආනිසංසෝ කාලේන ධම්මසවණේ, කාලේන ධම්මසාකච්ඡාය.
ආයුෂ්මත්නි, මෙහිලා භික්ෂුවක් භික්ෂූන්ට ධර්මය දේශනා කරයි. එනම්, මුල කල්‍යාණ වූ, මැද කල්‍යාණ වූ, අවසානය කල්‍යාණ වූ, අර්ථ සහිත වූ, පැහැදිලි ප්‍රකාශනයෙන් යුක්ත වූ, මුළුමනින් ම පිරිපුන් පිරිසිදු නිවන් මග පවසයි. ආයුෂ්මත්නි, භික්ෂුවක් යම් යම් අයුරින් භික්ෂූන්ට ධර්මය දෙසයි නම් ආදිකල්‍යාණ වූ ….(පෙ)…. පිරිසිදු නිවන් මග පවසයි නම්, ඒ ඒ අයුරින් ඒ භික්ෂුව ශාස්තෘන් වහන්සේට ප්‍රිය ද වෙයි. මනාප ද වෙයි. ගරු ද වෙයි. සම්භාවනීය ද වෙයි. ආයුෂ්මත්නි, සුදුසු අවස්ථාවෙහි ධර්ම ශ්‍රවණය කිරීමෙහි, සුදුසු අවස්ථාවෙහි ධර්මය සාකච්ඡා කිරීමෙහි මේ පළමු ආනිශංසය යි.
පුන ච පරං ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... බ්‍රහ්මචරියං පකාසේති. යථා යථා ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... බ්‍රහ්මචරියං පකාසේති, තථා තථා සෝ තස්මිං ධම්මේ අත්ථපටිසංවේදී ච හෝති ධම්මපටිසංවේදී ච, අයං ආවුසෝ, දුතියෝ ආනිසංසෝ කාලේන ධම්මසවණේ, කාලේන ධම්මසාකච්ඡාය.
තව ද ආයුෂ්මත්නි, භික්ෂුවක් භික්ෂූන්ට ධර්මය දේශනා කරයි. එනම්, මුල කල්‍යාණ වූ, ….(පෙ)….. නිවන් මග පවසයි. ආයුෂ්මත්නි, භික්ෂුවක් යම් යම් අයුරින් භික්ෂූන්ට ධර්මය දෙසයි නම් ආදිකල්‍යාණ වූ ….(පෙ)…. පිරිසිදු නිවන් මග පවසයි නම්, ඒ ඒ අයුරින් ඒ භික්ෂුව ඒ ධර්මයෙහි අර්ථයට සංවේදී ත් වෙයි. ධර්මයට සංවේදී ත් වෙයි. ආයුෂ්මත්නි, සුදුසු අවස්ථාවෙහි ධර්ම ශ්‍රවණය කිරීමෙහි, සුදුසු අවස්ථාවෙහි ධර්මය සාකච්ඡා කිරීමෙහි මේ දෙවෙනි ආනිශංසය යි.
පුන ච පරං ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... බ්‍රහ්මචරියං පකාසේති. යථා යථා ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... බ්‍රහ්මචරියං පකාසේති, තථා තථා සෝ තස්මිං ධම්මේ ගම්භීරං අත්ථපදං පඤ්ඤාය අතිවිජ්ඣ පස්සති, අයං ආවුසෝ තතියෝ ආනිසංසෝ කාලේන ධම්මසවණේ, කාලේන ධම්මසාකච්ඡාය.
තව ද ආයුෂ්මත්නි, භික්ෂුවක් භික්ෂූන්ට ධර්මය දේශනා කරයි. එනම්, මුල කල්‍යාණ වූ, ….(පෙ)….. නිවන් මග පවසයි. ආයුෂ්මත්නි, භික්ෂුවක් යම් යම් අයුරින් භික්ෂූන්ට ධර්මය දෙසයි නම් ආදිකල්‍යාණ වූ ….(පෙ)…. පිරිසිදු නිවන් මග පවසයි නම්, ඒ ඒ අයුරින් ඒ භික්ෂුව ඒ ධර්මයෙහි තිබෙන ගම්භීර වූ අර්ථපදයන් ප්‍රඥාවෙන් විනිවිද දකියි. ආයුෂ්මත්නි, සුදුසු අවස්ථාවෙහි ධර්ම ශ්‍රවණය කිරීමෙහි, සුදුසු අවස්ථාවෙහි ධර්මය සාකච්ඡා කිරීමෙහි මේ තුන්වෙනි ආනිශංසය යි.
පුන ච පරං ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... බ්‍රහ්මචරියං පකාසේති. යථා යථා ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... බ්‍රහ්මචරියං පකාසේති. තථා තථා නං සබ්‍රහ්මචාරී උත්තරිං සම්භාවෙන්ති, “අද්ධා අයමායස්මා පත්තෝ වා පච්ඡති වා” ති, අයං ආවුසෝ, චතුත්ථෝ ආනිසංසෝ කාලේන ධම්මසවණේ, කාලේන ධම්මසාකච්ඡාය.
තව ද ආයුෂ්මත්නි, භික්ෂුවක් භික්ෂූන්ට ධර්මය දේශනා කරයි. එනම්, මුල කල්‍යාණ වූ, ….(පෙ)….. නිවන් මග පවසයි. ආයුෂ්මත්නි, භික්ෂුවක් යම් යම් අයුරින් භික්ෂූන්ට ධර්මය දෙසයි නම් ආදිකල්‍යාණ වූ ….(පෙ)…. පිරිසිදු නිවන් මග පවසයි නම්, ඒ ඒ අයුරින් ඒ භික්ෂුව සබ්‍රහ්මචාරීන් වහන්සේලා තවදුරටත් සම්භාවනා කරති. එනම් ‘ඒකාන්තයෙන් මේ ආයුෂ්මත් තෙමේ උත්තමාර්ථයට පැමිණියේ හෝ වෙයි. පැමිණෙන්නේ හෝ වෙයි’ කියා ය. ආයුෂ්මත්නි, සුදුසු අවස්ථාවෙහි ධර්ම ශ්‍රවණය කිරීමෙහි, සුදුසු අවස්ථාවෙහි ධර්මය සාකච්ඡා කිරීමෙහි මේ සිව්වෙනි ආනිශංසය යි.
පුන ච පරං ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... බ්‍රහ්මචරියං පකාසේති. යථා යථා ආවුසෝ, භික්ඛු භික්ඛූනං ධම්මං දේසේති ආදිකල්‍යාණං ....(පෙ).... බ්‍රහ්මචරියං පකාසේති. තත්ථ තත්ථ යේ තේ භික්ඛු සේඛා අප්පත්තමානසා අනුත්තරං යෝගක්ඛේමං පත්ථයමානා විහරන්ති, තේ තං ධම්මං සුත්වා විරියං ආරභන්ති අප්පත්තස්ස පත්තියා, අනධිගතස්ස අධිගමාය අසච්ඡිකතස්ස සච්ඡිකිරියාය. යේ පන තත්ථ භික්ඛු අරහන්තෝ ඛීණාසවා වුසිතවන්තෝ කතකරණීයා ඕහිතභාරා අනුප්පත්තසදත්ථා පරික්ඛීණභවසංයෝජනා සම්මදඤ්ඤා විමුත්තා, තේ තං ධම්මං සුත්වා දිට්ඨධම්මසුඛවිහාරඤ්ඤේව අනුයුත්තා විහරන්ති. අයං ආවුසෝ, පඤ්චමෝ ආනිසංසෝ කාලේන ධම්මසවණේ, කාලේන ධම්මසාකච්ඡාය. ඉමේ ඛෝ ආවුසෝ, පඤ්ච ආනිසංසා කාලේන ධම්මසවණේ, කාලේන ධම්මසාකච්ඡායාති. 
තව ද ආයුෂ්මත්නි, භික්ෂුවක් භික්ෂූන්ට ධර්මය දේශනා කරයි. එනම්, මුල කල්‍යාණ වූ, ….(පෙ)….. නිවන් මග පවසයි. ආයුෂ්මත්නි, භික්ෂුවක් යම් යම් අයුරින් භික්ෂූන්ට ධර්මය දෙසයි නම් ආදිකල්‍යාණ වූ ….(පෙ)…. පිරිසිදු නිවන් මග පවසයි නම්, ඒ ඒ කරුණෙහි යම් භික්ෂූහු ධර්මයෙහි හික්මෙමින් නොපත් අනුත්තර යෝගක්ෂේමය වූ නිර්වාණය පතමින් වාසය කරන්නාහු වෙත් ද, ඔවුහු ඒ ධර්මය අසා නොපත් මාර්ගඵලයන්ට පත්වීම පිණිස, නොලැබූ මාර්ගඵලයන් ලැබීම පිණිස, සාක්ෂාත් නොකළ නිවන සාක්ෂාත් කිරීම පිණිස ත් වීරිය අරඹති. එහි යම් ඒ භික්ෂූහු රහත් වූවාහු, ක්ෂීණාශ්‍රව වූවාහු, බඹසර වාසය නිමකොට, කළ යුත්ත කොට, කෙලෙස් බර බහා තබා, පිළිවෙලින් පැමිණුන අරහත්වය ඇති, භව සංයෝජන ක්ෂය කළ, මැනැවින් දැන දුකින් නිදහස් වූවාහු වෙත් ද, ඒ භික්ෂූහු ඒ ධර්මය අසා මෙලොවදී ලබන සැප විහරණයෙහි ම යෙදී වාසය කරති. ආයුෂ්මත්නි, සුදුසු අවස්ථාවෙහි ධර්ම ශ්‍රවණය කිරීමෙහි, සුදුසු අවස්ථාවෙහි ධර්මය සාකච්ඡා කිරීමෙහි මේ පස්වෙනි ආනිශංසය යි.
ආයුෂ්මත්නි, මේ වනාහී සුදුසු අවස්ථාවෙහි ධර්ම ශ්‍රවණය කිරීමෙහි, සුදුසු අවස්ථාවෙහි ධර්මය සාකච්ඡා කිරීමෙහි අනුසස් පස යි.
සාදු! සාදු!! සාදු!!!
නන්දක සූත්‍රය නිමා විය.
