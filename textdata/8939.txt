අංගුත්තර නිකාය
චතුක්ක නිපාතෝ
4.4.2.7. මොග්ගල්ලාන පටිපදා සුත්තං
4.4.2.7. මොග්ගල්ලාන තෙරුන්ගේ ප්‍රතිපදාව ගැන වදාළ දෙසුම
අථ ඛෝ ආයස්මා සාරිපුත්තෝ යේනායස්මා මහාමොග්ගල්ලානෝ තේනුපසංකමි. උපසංකමිත්වා ආයස්මතා මහාමොග්ගල්ලානේන සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා සාරිපුත්තෝ ආයස්මන්තං මහාමොග්ගල්ලානං ඒතදවෝච :
එකල්හී ආයුෂ්මත් සාරිපුත්තයන් වහන්සේ ආයුෂ්මත් මහා මොග්ගල්ලානයන් වහන්සේ යම් තැනක වැඩසිටි සේක් ද, එතැනට වැඩියහ. වැඩම කොට ආයුෂ්මත් මහා මොග්ගල්ලානයන් සමඟ සතුටු වූහ. සතුටු විය යුතු පිළිසඳර කතා බහ නිමවා එකත්පස් ව වැඩහුන්හ. එකත්පස් ව වැඩහුන් ආයුෂ්මත් සාරිපුත්තයන් වහන්සේ ආයුෂ්මත් මහා මොග්ගල්ලානයන් වහන්සේට මෙය වදාළහ.
චතස්සෝ ඉමා ආවුසෝ මොග්ගල්ලාන පටිපදා. කතමා චතස්සෝ?
“ආයුෂ්මත් මොග්ගල්ලානයෙනි, මේ ප්‍රතිපදාවෝ සතරකි. ඒ කවර සතරක් ද යත්;
දුක්ඛාපටිපදා දන්ධාභිඤ්ඤා, දුක්ඛාපටිපදා ඛිප්පාභිඤ්ඤා, සුඛාපටිපදා දන්ධාභිඤ්ඤා, සුඛාපටිපදා ඛිප්පාභිඤ්ඤා. ඉමා ඛෝ ආවුසෝ චතස්සෝ පටිපදා.
ඉමාසං ආවුසෝ චතස්සන්නං පටිපදානං කතමං තේ පටිපදං ආගම්ම ආසවේහි චිත්තං විමුත්තන්ති?
දුක් වූ ප්‍රතිපදාවෙන් සෙමින් ලබන අවබෝධය ඇති බව ය. දුක් වූ ප්‍රතිපදාවෙන් වහා ලබන අවබෝධය ඇති බව ය. සැප වූ ප්‍රතිපදාවෙන් සෙමින් ලබන අවබෝධය ඇති බව ය. සැප වූ ප්‍රතිපදාවෙන් වහා ලබන අවබෝධය ඇති බව ය.
ආයුෂ්මත, මේ වනාහී සතරක් වූ ප්‍රතිපදාවෝ ය. ආයුෂ්මත, මේ සතරක් වූ ප්‍රතිපදාවන්ගෙන් කවර වූ ප්‍රතිපදාවකට පැමිණීමෙන් ද ඔබගේ සිත ආශ්‍රවයන්ගෙන් නිදහස් වූයේ?”
චතස්සෝ ඉමා ආවුසෝ සාරිපුත්ත පටිපදා. කතමා චතස්සෝ?
“ආයුෂ්මත් සාරිපුත්තයෙනි, මේ ප්‍රතිපදාවෝ සතරකි. ඒ කවර සතරක් ද යත්;
දුක්ඛාපටිපදා දන්ධාභිඤ්ඤා, දුක්ඛාපටිපදා ඛිප්පාභිඤ්ඤා, සුඛාපටිපදා දන්ධාභිඤ්ඤා, සුඛාපටිපදා ඛිප්පාභිඤ්ඤා. ඉමා ඛෝ ආවුසෝ චතස්සෝ පටිපදා.
දුක් වූ ප්‍රතිපදාවෙන් සෙමින් ලබන අවබෝධය ඇති බව ය. දුක් වූ ප්‍රතිපදාවෙන් වහා ලබන අවබෝධය ඇති බව ය. සැප වූ ප්‍රතිපදාවෙන් සෙමින් ලබන අවබෝධය ඇති බව ය. සැප වූ ප්‍රතිපදාවෙන් වහා ලබන අවබෝධය ඇති බව ය.
ඉමාසං ආවුසෝ චතුන්නං පටිපදානං යායං පටිපදා දුක්ඛා ඛිප්පාභිඤ්ඤා, ඉමං මේ පටිපදං ආගම්ම අනුපාදාය ආසවේහි චිත්තං විමුත්තන්ති.
ආයුෂ්මත, මේ වනාහී සතරක් වූ ප්‍රතිපදාවෝ ය. ආයුෂ්මත, මේ සතරක් වූ ප්‍රතිපදාවන්ගෙන් යම් මේ ප්‍රතිපදාවක් දුක් සහිත වූයේ ද වහා ලබන අවබෝධය ඇත්තේ ද මේ ප්‍රතිපදාවට පැමිණීමෙන් ය මාගේ සිත ආශ්‍රවයන්ගෙන් නිදහස් වූයේ.”
සාදු! සාදු!! සාදු!!!
මොග්ගල්ලාන පටිපදා සූත්‍රය නිමා විය.
