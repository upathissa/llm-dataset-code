සංයුත්ත නිකාය
මහා වග්ගෝ
1.15.129.-144. වේදනා සූත්‍රයෝ
1.15.129.-144. විඳීම් ගැන වදාළ දෙසුම්
තිස්සෝ ඉමා භික්ඛවේ, වේදනා. කතමා තිස්සෝ: සුඛා වේදනා. දුක්ඛා වේදනා. අදුක්ඛමසුඛා වේදනා. ඉමා ඛෝ භික්ඛවේ, තිස්සෝ වේදනා. ඉමාසං ඛෝ භික්ඛවේ, තිස්සන්නං වේදනානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අරියෝ අට්ඨංගිකෝ මග්ගෝ භාවේතබ්බෝ. කතමෝ අරියෝ අට්ඨංගිකෝ මග්ගෝ: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති. විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඉමාසං ඛෝ භික්ඛවේ, තිස්සන්නං වේදනානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ විඳීම් තුනකි. ඒ කවර තුනක් ද යත්; සැප වේදනාව ය, දුක් වේදනාව ය, දුක් සැප රහිත වේදනාව ය. මහණෙනි, මේ වනාහී විඳීම් තුන යි. මහණෙනි, මේ විඳීම් තුන විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස ආර්ය අෂ්ටාංගික මාර්ගය වැඩිය යුත්තේ ය. කවර ආර්ය අෂ්ටාංගික මාර්ගයක් ද යත්, මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි. මහණෙනි, මේ වේදනා තුන විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස මේ ආර්ය අෂ්ටාංගික මාර්ගය වැඩිය යුත්තේ ය.
