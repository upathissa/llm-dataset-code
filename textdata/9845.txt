අංගුත්තර නිකාය
පඤ්චක නිපාතෝ
5.4.1.6. තතිය සද්ධම්ම සම්මෝස සුත්තං
5.4.1.6. සද්ධර්මයෙහි වැනසීම ගැන වදාළ තෙවන දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ, ධම්මා සද්ධම්මස්ස සම්මෝසාය අන්තරධානාය සංවත්තන්ති. කතමේ පඤ්ච:
මහණෙනි, මේ පස් කරුණ සද්ධර්මයෙහි වැනසීම පිණිස, අතුරුදහන් වීම පිණිස පවතින්නේ ය. ඒ කවර කරුණු පසක් ද යත්;
ඉධ භික්ඛවේ, භික්ඛූ දුග්ගහිතං සුත්තන්තං පරියාපුණන්ති දුන්තික්ඛිත්තේහි පදබ්‍යඤ්ජනේහි. දුන්නික්ඛිත්තස්ස භික්ඛවේ පදබ්‍යඤ්ජනස්ස අත්ථෝපි දුන්නයෝ හෝති. අයං භික්ඛවේ, පඨමෝ ධම්මෝ සද්ධම්මස්ස සම්මෝසාය අන්තරධානාය සංවත්තති.
මහණෙනි, මෙහිලා භික්ෂූහු වැරදි ලෙස ගන්නා ලද සූත්‍රාන්තයන් වැරදි ලෙස පෙළගස්වන ලද පද ව්‍යංජනයන්ගෙන් යුතුව ඉගෙන ගනිති. මහණෙනි, වැරදි ලෙස පෙළගස්වන ලද පද ව්‍යංජන ඇති කල්හී අර්ථය ද වරදින්නේ වෙයි. මහණෙනි, සද්ධර්මයෙහි වැනසීම පිණිස, අතුරුදහන් වීම පිණිස පවතින පළමු කරුණ මෙය යි.
පුන ච පරං භික්ඛවේ, භික්ඛූ දුබ්බචා හොන්ති දෝවචස්සකරණේහි ධම්මේහි සමන්නාගතා, අක්ඛමා අප්පදක්ඛිණග්ගාහිනෝ අනුසාසනිං. අයං භික්ඛවේ, දුතියෝ ධම්මෝ සද්ධම්මස්ස සම්මෝසාය අන්තරධානාය සංවත්තති.
තව ද මහණෙනි, භික්ෂූහු අකීකරු වෙති. අකීකරු බව ඇති කරන දෙයින් යුක්ත වෙති. නොඉවසමින්, අනුශාසනාව පැදකුණු කොට නොගනිති. මහණෙනි, සද්ධර්මයෙහි වැනසීම පිණිස, අතුරුදහන් වීම පිණිස පවතින දෙවෙනි කරුණ මෙය යි.
පුන ච පරං භික්ඛවේ, යේ තේ භික්ඛූ බහුස්සුතා ආගතාගමා ධම්මධරා විනයධරා මාතිකාධරා, තේ න සක්කච්චං සුත්තන්තං පරං වාචෙන්ති. තේසං අච්චයේන ඡින්නමූලකෝ සුත්තන්තෝ හෝති අප්පටිසරණෝ. අයං භික්ඛවේ, තතියෝ ධම්මෝ සද්ධම්මස්ස සම්මෝසාය අන්තරධානාය සංවත්තති.
තව ද මහණෙනි, යම් ඒ භික්ෂූහු බහුශ්‍රැත වෙත් ද, තමා වෙතට පමුණුවාගන්නා ලද ධර්මය ඇත්තාහු වෙත් ද, ධර්මධර වෙත් ද, විනයධර වෙත් ද, මාතෘකාධර වෙත් ද, ඔවුහු සූත්‍රාන්තයන් අන්‍යයන් හට සකස් කොට කටපාඩම් නොකරවති. ඔවුන්ගේ ඇවෑමෙන් සූත්‍රාන්තය මුල් සිඳුණේ වෙයි. පිළිසරණ නැතිවූයේ වෙයි. මහණෙනි, සද්ධර්මයෙහි වැනසීම පිණිස, අතුරුදහන් වීම පිණිස පවතින තෙවෙනි කරුණ මෙය යි.
පුන ච පරං භික්ඛවේ, ථේරා භික්ඛූ බාහුලිකා හොන්ති සාථලිකා ඔක්කමනේ පුබ්බංගමා පවිවේකේ නික්ඛිත්තධුරා. න විරියං ආරභන්ති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. තේසං පච්ඡිමා ජනතා දිට්ඨානුගතිං ආපජ්ජති. සාපි හෝති බාහුලිකා සාථලිකා ඔක්කමනේ පුබ්බංගමා පවිවේකේ නික්ඛිත්තධූරා. න විරියං ආරභති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. අයං භික්ඛවේ, චතුත්ථෝ ධම්මෝ සද්ධම්මස්ස සම්මෝසාය අන්තරධානාය සංවත්තති.
තව ද මහණෙනි, ස්ථවිර භික්ෂූහු සිව්පස ලාභය බහුල කොට වසන්නාහු ය. ශාසනය ලිහිල් කොට පිරිහෙන කරුණු ළංකර ගන්නාහුය. ඒ පිරිහෙන කරුණු පෙරට ගෙන හුදෙකලා භාවනාවෙහි යෙදීම පිණිස වෙර වැඩීම අත්හරින්නාහු ය. නොපත් මාර්ගඵලාධිගමයන් ලැබීම පිණිසත්, නොඅත්දුටු මාර්ගඵලාධිගමයන් අත්දැකීම පිණිසත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිසත් වීරිය නොඅරඹන්නාහුය. ඔවුන්ගෙන් පැවිදි බව ලබන පශ්චිම ජනතාව ද ඔවුන්ගේ දෘෂ්ටියට පැමිණෙන්නේය. ඒ පශ්චිම ජනයෝ ද සිව්පස ලාභය බහුල කොට වසන්නාහුය. ශාසනය ලිහිල් කොට පිරිහෙන කරුණු ළංකර ගන්නාහු ය. ඒ පිරිහෙන කරුණු පෙරට ගෙන හුදෙකලා භාවනාවෙහි යෙදීම පිණිස වෙර වැඩීම අත්හරින්නාහුය. නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය නොඅරඹන්නාහු ය. මහණෙනි, සද්ධර්මයෙහි වැනසීම පිණිස, අතුරුදහන් වීම පිණිස පවතින සිව්වෙනි කරුණ මෙය යි.
පුන ච පරං භික්ඛවේ, සංඝෝ භින්නෝ හෝති. සංඝේ ඛෝ පන භික්ඛවේ, භින්නේ අඤ්ඤමඤ්ඤං අක්කෝසා ච හොන්ති, අඤ්ඤමඤ්ඤං පරිභාසා ච හොන්ති, අඤ්ඤමඤ්ඤං පරික්ඛේපා ච හොන්ති, අඤ්ඤමඤ්ඤං පරිච්චජනා ච හොන්ති. තත්ථ අප්පසන්නා චේව නප්පසීදන්ති, පස්සන්නානං ච ඒකච්චානං අඤ්ඤථත්තං හෝති. අයං භික්ඛවේ පඤ්චමෝ ධම්මෝ සද්ධම්මස්ස සම්මෝසාය අන්තරධානාය සංවත්තති.
තවද මහණෙනි, සංඝයා බිඳුණේ වෙයි. මහණෙනි, සංඝයා භේද බින්න වූ කල්හී එකිනෙකාට හට ආක්‍රෝශ කරන්නාහු වෙති. එකිනෙකා හට තර්ජනය කරන්නාහු වෙති. එකිනෙකා හට විරුද්ධ ජනයා පිරිවරන්නාහු වෙති. එකිනෙකා හට හෙළා බැහැර කරන්නාහු වෙති. එහිලා නොපැහැදුණු වුන් තවත් නොපැහැදී යති. පැහැදුණා වූ ඇතැම් කෙනෙකුන් වෙනස් වී යති. මහණෙනි, සද්ධර්මයෙහි වැනසීම පිණිස, අතුරුදහන් වීම පිණිස පවතින පස්වෙනි කරුණ මෙය යි.
ඉමේ ඛෝ භික්ඛවේ, පඤ්ච ධම්මා සද්ධම්මස්ස සම්මෝසාය අන්තරධානාය සංවත්තන්ති.
මහණෙනි, මේ පස් කරුණ සද්ධර්මයෙහි වැනසීම පිණිස, අතුරුදහන් වීම පිණිස පවතින්නේ ය.
පඤ්චිමේ භික්ඛවේ ධම්මා සද්ධම්මස්ස ඨිතියා අසම්මෝසාය අනන්තරධානාය සංවත්තන්ති. කතමේ පඤ්ච:
මහණෙනි, මේ පස් කරුණ සද්ධර්මයෙහි පැවැත්ම පිණිස, විනාශ නොවීම පිණිස, අතුරුදහන් නොවීම පිණිස පවතින්නේ ය. ඒ කවර කරුණු පසක් ද යත්;
ඉධ භික්ඛවේ භික්ඛු සුග්ගහිතං සුත්තන්තං පරියාපුණන්ති සුනික්ඛිත්තේහි පදබ්‍යඤ්ජනේහි. සුනික්ඛිත්තස්ස භික්ඛවේ පදබ්‍යඤ්ජනස්ස අත්ථෝපි සුනයෝ හෝති. අයං භික්ඛවේ පඨමෝ ධම්මෝ සද්ධම්මස්ස ඨිතියා අසම්මෝසාය අනන්තරධානාය සංවත්තති.
මහණෙනි, මෙහිලා භික්ෂූහු මැනැවින් ගන්නා ලද සූත්‍රාන්තයන් මැනැවින් පෙළගස්වන ලද පද ව්‍යංජනයන්ගෙන් යුතු ව ඉගෙන ගනිති. මහණෙනි, මැනැවින් පෙළගස්වන ලද පද ව්‍යංජන ඇති කල්හී අර්ථය ද මැනැවින් මතුවන්නේ වෙයි. මහණෙනි, සද්ධර්මයෙහි පැවැත්ම පිණිස, විනාශ නොවීම පිණිස, අතුරුදහන් නොවීම පවතින පළමු කරුණ මෙය යි.
පුන ච පරං භික්ඛවේ, භික්ඛූ සුබ්බචා හොන්ති සෝවචස්සකරණේහි ධම්මේහි සමන්නාගතා. ඛමා පදක්ඛිණග්ගාහිනෝ අනුසාසනිං. අයං භික්ඛවේ දුතියෝ ධම්මෝ සද්ධම්මස්ස ඨිතියා අසම්මෝසාය අනන්තරධානාය සංවත්තති.
තව ද මහණෙනි, භික්ෂූහු කීකරු වෙති. කීකරු බව ඇති කරන දෙයින් යුක්ත වෙති. ඉවසමින් අනුශාසනාව පැදකුණු කොට ගනිති. මහණෙනි, සද්ධර්මයෙහි පැවැත්ම පිණිස, විනාශ නොවීම පිණිස, අතුරුදහන් නොවීම පිණිස පවතින දෙවෙනි කරුණ මෙය යි.
පුන ච පරං භික්ඛවේ, යේ තේ භික්ඛූ බහුස්සුතා ආගතාගමා ධම්මධරා විනයධරා මාතිකාධරා, තේ සක්කච්චං පරං වාචෙන්ති. තේසං අච්චයේන න ඡින්නමූලකෝ සුත්තන්තෝ හෝති සප්පටිසරණෝ. අයං භික්ඛවේ, තතියෝ ධම්මෝ සද්ධම්මස්ස ඨිතියා අසම්මෝසාය අනන්තරධානාය සංවත්තති.
තව ද මහණෙනි, යම් ඒ භික්ෂූහු බහුශ්‍රැත වෙත් ද, තමා වෙතට පමුණුවාගන්නා ලද ධර්මය ඇත්තාහු වෙත් ද, ධර්මධර වෙත් ද, විනයධර වෙත් ද, මාතෘකාධර වෙත් ද, ඔවුහු සූත්‍රාන්තයන් අන්‍යයන් හට සකස් කොට කටපාඩම් කරවති. ඔවුන්ගේ ඇවෑමෙන් සූත්‍රාන්තය මුල් සිඳුණේ නොවෙයි. පිළිසරණ සහිත වූයේ වෙයි. මහණෙනි, සද්ධර්මයෙහි පැවැත්ම පිණිස, විනාශ නොවීම පිණිස, අතුරුදහන් නොවීම පිණිස පවතින තෙවෙනි කරුණ මෙය යි.
පුන ච පරං භික්ඛවේ, ථේරා භික්ඛූ න බාහුලිකා හොන්ති න සාථලිකා ඔක්කමනේ නික්ඛිත්තධුරා පවිවේකේ පුබ්බංගමා. විරියං ආරභන්ති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. තේසං පච්ඡිමා ජනතා දිට්ඨානුගතිං ආපජ්ජති. සාපි හෝති න බාහුලිකා න සාථලිකා ඔක්කමනේ නික්ඛිත්තධුරා පවිවේකේ පුබ්බංගමා. විරියං ආරභති අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. අයං භික්ඛවේ, චතුත්ථෝ ධම්මෝ සද්ධම්මස්ස ඨිතියා අසම්මෝසාය අනන්තරධානාය සංවත්තති. 
තව ද මහණෙනි, ස්ථවිර භික්ෂූහු සිව්පස ලාභය බහුල කොට නොවසන්නාහු ය. ශාසනය ලිහිල් කොට නොගෙන පිරිහෙන කරුණු දුරු කරන්නාහු ය. ඒ පිරිහෙන කරුණු දුරු කොට හුදෙකලා භාවනාවෙහි යෙදීම පිණිස වෙර වඩන්නාහු ය. නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹන්නාහු ය. ඔවුන් ගෙන් පැවිදි බව ලබන පශ්චිම ජනතාව ද ඔවුන්ගේ දෘෂ්ටියට පැමිණෙන්නේ ය. ඒ පශ්චිම ජනයෝ ද සිව්පස ලාභය බහුල කොට නොවසන්නාහු ය. ශාසනය ලිහිල් කොට නොගෙන පිරිහෙන කරුණු දුරු කරන්නාහු ය. ඒ පිරිහෙන කරුණු දුරු කොට හුදෙකලා භාවනාවෙහි යෙදීම පිණිස වෙර වැඩීම අරඹන්නාහු ය. නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹන්නාහු ය. මහණෙනි, සද්ධර්මයෙහි පැවැත්ම පිණිස, විනාශ නොවීම පිණිස, අතුරුදහන් නොවීම පිණිස පවතින සිව්වෙනි කරුණ මෙය යි.
පුන ච පරං භික්ඛවේ, සංඝෝ සමග්ගෝ සම්මෝදමානෝ අවිවදමානෝ ඒකුද්දේසෝ ඵාසුං විහරති. සංඝේ ඛෝ පන භික්ඛවේ, සමග්ගේ න චේව අඤ්ඤමඤ්ඤං අක්කෝසා හොන්ති. න ච අඤ්ඤමඤ්ඤං පරිභාසා හොන්ති. න ච අඤ්ඤමඤ්ඤං පරික්ඛේපා හොන්ති. න ච අඤ්ඤමඤ්ඤං පරිච්චජනා හොන්ති. තත්ථ අප්පසන්නා චේව පසීදන්ති. පස්සන්නානං ච භිය්‍යෝභාවෝ හෝති. අයං භික්ඛවේ, පඤ්චමෝ ධම්මෝ සද්ධම්මස්ස ඨිතියා අසම්මෝසාය අනන්තරධානාය සංවත්තති.
තවද මහණෙනි, සංඝයා සමඟි වූයේ වෙයි. මහණෙනි, සංඝයා සමඟි කල්හී සතුටු වන්නාහු, විවාද නොකරන්නාහු, එක් අරමුණක් ඇති ව පහසුවෙන් වාසය කරති. මහණෙනි, සංඝයා සමඟි ව සිටින කල්හී එකිනෙකාට හට ආක්‍රෝශ නොකරන්නාහු වෙති. එකිනෙකා හට තර්ජනය නොකරන්නාහු වෙති. එකිනෙකා හට විරුද්ධ ජනයා නොපිරිවරන්නාහු වෙති. එකිනෙකා හට හෙළා බැහැර නොකරන්නාහු වෙති. එහිලා නොපැහැදුණු වුන් පැහැදී යති. පැහැදුනවුන්ගේ පැහැදීම වැඩි දියුණු වෙයි. මහණෙනි, සද්ධර්මයෙහි පැවැත්ම පිණිස, විනාශ නොවීම පිණිස, අතුරුදහන් නොවීම පිණිස පවතින පස්වෙනි කරුණ මෙය යි.
ඉමේ ඛෝ භික්ඛවේ, පඤ්ච ධම්මා සද්ධම්මස්ස ඨිතියා අසම්මෝසාය අනන්තරධානාය සංවත්තන්තීති.
මහණෙනි, මේ පස් කරුණ සද්ධර්මයෙහි පැවැත්ම පිණිස, විනාශ නොවීම පිණිස, අතුරුදහන් නොවීම පිණිස පවතින්නේ ය.
සාදු! සාදු!! සාදු!!!
තතිය සද්ධම්ම සම්මෝස සූත්‍රය නිමා විය.
