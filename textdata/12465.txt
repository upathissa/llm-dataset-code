ඛුද්දක නිකාය
ඉතිවුත්තක පාළි
4.1.8. බහුකාර සුත්තං
4.1.8. බොහෝ උපකාර ඇති බව ගැන වදාළ දෙසුම
107. වුත්තං හේතං භගවතා වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. බහුකාරා භික්ඛවේ බ්‍රාහ්මණගහපතිකා තුම්හාකං යේ තේ පච්චුපට්ඨිතා චීවරපිණ්ඩපාතසේනාසනගිලානපච්චයභේසජ්ජපරික්ඛාරේහි. තුම්හේ’පි භික්ඛවේ බහූපකාරා බ්‍රාහ්මණගහපතිකානං යං නේසං ධම්මං දේසේථ ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සබ්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං පකාසේථ. ඒවමිදං භික්ඛවේ අඤ්ඤමඤ්ඤං නිස්සාය බ්‍රහ්මචරියං වුස්සති ඕඝස්ස නිත්ථරණත්ථාය සම්මා දුක්ඛස්ස අන්තකිරියායා”ති.
“පින්වත් මහණෙනි, ඔබට සිවුරු, පිණ්ඩපාත, සේනාසන, බෙහෙත් ගිලන්පස ආදියෙන් උපස්ථාන කරන බ්‍රාහ්මණ ගෘශපතිවරු ඉන්නවා. ඔවුන් ඔබට බොහොම උපකාරයි. පින්වත් මහණෙනි, ඒ නිසා ඔබත් ඔබට ඒ බොහෝ උපකාර කරන බ්‍රාහ්මණ ගෘහපතිවරුන්ට මේ ආරම්භය කල්‍යාණ වූ, මැද කල්‍යාණ වූ, අවසානය- කල්‍යාණ වූ, අර්ථ සහිත වූ, නිවැරදි වචන ගැළපීම් සහිත, සම්පූර්ණයෙන්ම පිරිපුන් වූ, පිරිසිදු නිවන් මග දේශනා කරන්න. පින්වත් මහණෙනි, ඔය විදිහට මේ එකිනෙකාගේ උදව් නිසා තමයි මේ ඉතා මැනවින් දුක් කෙළවර කිරීම පිණිස, සසර සැඩ පහර තරණය කිරීම පිණිස මේ බ්‍රහ්මචාරී ජීවිතය ගත කරන්නේ.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2.“සාගාරා අනගාරා ච උභෝ අඤ්ඤෝඤ්ඤනිස්සිතා,
ආරාධයන්ති සද්ධම්මං යෝගක්ඛේමං අනුත්තරං
“ගිහි පැවිදි කියන මේ දෙපිරිස නිසාම තමයි මේ සද්ධර්මයේ නිෂ්ටාවට එන්නත්, උතුම් වූ අරහත්වයට පත් වෙන්නත් පුළුවන් වෙන්නේ.
3.සාගාරේසු ච චීවරං පච්චයං සයනාසනං,
අනාගාරා පටිච්ඡන්ති පරිස්සයවිනෝදනං
අනගාරික වූ පැවිදි පිරිස, ගිහි අය පුද කරන සිවුරු, සෙනසුන් ආදී ප්‍රත්‍ය පිළිගෙන අපහසුකම් නැති කරගන්නවා.
4.සුගතං පන නිස්සාය ගහට්ඨා ඝරමේසිනෝ,
සද්දහානා අරහතං අරියපඤ්ඤාය ඣායිනෝ
නිවන් මගේ වැඩි ඒ සුගත වූ, ආර්ය ප්‍රඥාවෙන් ධ්‍යාන වඩන ඒ රහතන් වහන්සේලා නිසා ගිහි ගෙයි ජීවත් වෙන අය,
5.ඉධ ධම්මං චරිත්වාන මග්ගං සුගතිගාමිනං,
නන්දිනෝ දේවලෝකස්මිං මෝදන්ති කාමකාමිනෝ’ති”
සුගතියට යන මේ දහම් මගේ හැසිරෙනවා. බොහෝ සැප සම්පත් කැමති විදිහට ලබලා, දෙව්ලොවදී සතුටින් සතුටට පත්වෙනවා.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
