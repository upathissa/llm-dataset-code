සංයුත්ත නිකාය
නිදාන වග්ගෝ
8.1.4. ඔක්ඛාසත සූත්‍රය
8.1.4. ඔක්ඛාසත සූත්‍රය
386. සාවත්‌ථියං....
386. සැවැත් නුවරදී ...............
යෝ භික්ඛවේ පුබ්‌බණ්‌හසමයං ඔක්‌ඛාසතං දානං දදෙය්‍ය, යෝ මජ්‌ඣන්තිකං සමයං ඔක්‌ඛාසතං දානං දදෙය්‍ය, යෝ සායන්‌හසමයං ඔක්‌ඛාසතං දානං දදෙය්‍ය, යෝ වා පුබ්‌බණ්‌හසමයං අන්‌තමසෝ ගද්‌දුහනමත්‌තම්‌පි මෙත්‌තංචිත්‌තං භාවෙය්‍ය, යෝ වා මජ්‌ඣන්‌තිකංසමයං අන්‌තමසෝ ගද්‌දුහනමත්‌තම්‌පි මෙත්‌තංචිත්‌තං භාවෙය්‍ය, යෝ වා සායන්‌හසමයං අන්‌තමසෝ ගද්‌දුහනමත්‌තම්‌පි මෙත්‌තංචිත්‌තං භාවෙය්‍ය, ඉදං තතෝ මහප්‌ඵලතරං.
පින්වත් මහණෙනි, යම් කෙනෙක් උදේ වරුවේ විශාල බත් හැළි සියයක් දන් දෙනවා නම්, ඒ වගේ ම ඔහු දහවල් වරුවේ විශාල බත් හැළි සියයක් දන් දෙනවා නම්, ඒ වගේ ම ඔහු සවස් වරුවේ විශාල බත් හැළි සියයක් දන් දෙනවා නම්, ඒ දෙන දානයට වඩා යම් කෙනෙක් අඩු ගණනේ ගව දෙනක ගේ තන පුඩුවෙන් එක් වරක් කිරි දොවන වෙලාවක් තරමේ මෛත්‍රී භාවනාවක් උදේ වරුවේ වඩනවා නම්, ඒ වගේ ම අඩු ගණනේ ගව දෙනකගේ තන පුඩුවෙන් එක් වරක් කිරි දොවන වෙලාවක් තරමේ මෛත්‍රී භාවනාවක් දවල් වරුවේ වඩනවා නම්, ඒ වගේ ම අඩු ගණනේ ගව දෙනකගේ තන පුඩුවෙන් එක් වරක් කිරි දොවන වෙලාවක් තරමේ මෛත්‍රී භාවනාවක් සවස් වරුවේ වඩනවා නම්, ඒක තමයි මහත් ඵල සහිත වන්නේ.
තස්‌මාතිහ භික්ඛවේ ඒවං සික්‌ඛිතබ්‌බං. මෙත්‌තා නෝ චේතෝවිමුත්‌ති භාවිතා භවිස්‌සති බහුලීකතා යානීකතා වත්‌ථුකතා අනුට්‌ඨිතා පරිචිතා සුසමාරද්‌ධාති. ඒවං හි වෝ භික්ඛවේ සික්‌ඛිතබ්‌බන්‌ති.
පින්වත් මහණෙනි, ඒ නිසා මෙන්න මේ විදිහටයි හික්මෙන්නට ඕන. අපි කවුරුත් මෛත්‍රී සමාධිය ප්‍රගුණ කර ගන්නවා. බහුල වශයෙන් ප්‍රගුණ කර ගන්නවා. ගමන් බිමන් යන වාහනයක් වගේ ප්‍රගුණ කර ගන්නවා. පිහිටා තිබෙන ගසක් වගේ ප්‍රගුණ කර ගන්නවා. මනා කොට සිහියේ රඳවා ගන්නවා. ඉතා මැනැවින් ප්‍රගුණ කර ගන්නවා. ඉතා හොඳින් සම්පූර්ණ කර ගන්නවා කියල. පින්වත් මහණෙනි, ඔන්න ඔය විදිහටයි ඔබ හික්මෙන්නට ඕන.
සාදු! සාදු!! සාදු!!!
ඔක්ඛාසත සූත්‍රය නිමා විය.
