සංයුත්ත නිකාය
මහා වග්ගෝ
1.14.29.-32. මේඝ සූත්‍රයෝ
1.14.29.-32. වැස්ස ගැන වදාළ දෙසුම්
සෙය්‍යථාපි භික්ඛවේ, ගිම්හානං පච්ඡිමේ මාසේ උග්ගතං1 රජෝජල්ලං. තමේනං මහාඅකාලමේඝෝ ඨානසෝ අන්තරධාපේති වූපසමේති. ඒවමේව ඛෝ භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ උප්පන්නුප්පන්නේ පාපකේ අකුසලේ ධම්මේ ඨානසෝ අන්තරධාපේති වූපසමේති. කථඤ්ච භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ උප්පන්නුප්පන්නේ පාපකේ අකුසලේ ධම්මේ ඨානසෝ අන්තරධාපේති, වූපසමේති: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං ඛෝ භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ උප්පන්නුප්පන්නේ පාපකේ අකුසලේ ධම්මේ ඨානසෝ අන්තරධාපේති වූපසමේතීති.
මහණෙනි, යම් සේ පායන කාලයෙහි අවසාන මාසයෙහි උඩට නැගුණු දුහුවිලි දුමාරය මහා අකල් වැස්සෙන් සැණෙකින් නොපෙනී යයි ද, සංසිඳෙයි ද, එසෙයින් ම මහණෙනි, භික්ෂුවක් ආර්ය අෂ්ටාංගික මාර්ගය වඩන්නේ, ආර්ය අෂ්ටාංගික මාර්ගය බහුල ව ප්‍රගුණ කරන්නේ, උපනූපන් පාපී අකුසල ධර්මයන් සැණෙකින් අතුරුදහන් කරයි. සංසිඳුවයි.
මහණෙනි, භික්ෂුවක් ආර්ය අෂ්ටාංගික මාර්ගය කෙසේ වඩද්දී ද, ආර්ය අෂ්ටාංගික මාර්ගය කෙසේ බහුල කරද්දී ද, උපනූපන් පාපී අකුසල දහම් සැණෙකින් අතුරුදහන් කරන්නේ? සංසිඳුවන්නේ?
මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි.
මහණෙනි, භික්ෂුවක් ආර්ය අෂ්ටාංගික මාර්ගය මෙසේ වඩද්දී ය, ආර්ය අෂ්ටාංගික මාර්ගය මෙසේ බහුල කරද්දී ය, උපනූපන් පාපී අකුසල දහම් සැණෙකින් අතුරුදහන් කරන්නේ, සංසිඳුවන්නේ.
