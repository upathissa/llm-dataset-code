අංගුත්තර නිකාය
පඤ්චක නිපාතෝ
5.4.3.1. සාරජ්ජ සුත්තං
5.4.3.1. තේජස් රහිත බව ගැන වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තත්‍ර ඛෝ භගවා භික්ඛූ ආමන්තේසි භික්ඛවෝති. භදන්තේති තේ භික්ඛූ භගවතෝ පච්චස්සෝසුං. භගවා ඒතදවෝච:
එක් සමයක භාග්‍යවතුන් වහන්සේ සැවැත් නුවර ජේතවනය නම් වූ අනේපිඬු සිටුහුගේ ආරාමයෙහි වැඩවසන සේක. එකල්හී භාග්‍යවතුන් වහන්සේ “මහණෙනි” යි භික්ෂූන් ඇමතූ සේක. “පින්වතුන් වහන්සැ”යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
පඤ්චහි භික්ඛවේ, ධම්මේහි සමන්නාගතෝ උපාසකෝ සාරජ්ජං ඔක්කන්තෝ හෝති. කතමේහි පඤ්චහි:
මහණෙනි, පස් කරුණකින් සමන්විත වූ උපාසකයා තේජස් රහිත බවට පැමිණියේ වෙයි. ඒ කවර පස් කරුණකින් ද යත්;
පාණාතිපාතී හෝති, අදින්නාදායී හෝති, කාමේසු මිච්ඡාචාරී හෝති, මුසාවාදී හෝති, සුරාමේරයමජ්ජපමාදට්ඨායී හෝති.
සතුන් මරන්නේ වෙයි. සොරකම් කරන්නේ වෙයි. වැරදි කාමයෙහි හැසිරෙන්නේ වෙයි. බොරු කියන්නේ වෙයි. මත්වීමට හා ප්‍රමාදයට හේතු වන මත්පැන් – මත්ද්‍රව්‍ය භාවිත කරන්නේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ උපාසකෝ සාරජ්ජං ඔක්කන්තෝ හෝති.
මහණෙනි, මේ පස් කරුණෙන් සමන්විත වූ උපාසකයා තේජස් රහිත බවට පැමිණියේ වෙයි.
පඤ්චහි භික්ඛවේ, ධම්මේහි සමන්නාගතෝ උපාසකෝ විසාරදෝ හෝති. කතමේහි පඤ්චහි:
මහණෙනි, පස් කරුණකින් සමන්විත වූ උපාසකයා විශාරද බවට පැමිණියේ වෙයි. ඒ කවර පස් කරුණකින් ද යත්;
පාණාතිපාතා පටිවිරතෝ හෝති, අදින්නාදානා පටිවිරතෝ හෝති, කාමේසු මිච්ඡාචාරා පටිවිරතෝ හෝති, මුසාවාදා පටිවිරතෝ හෝති, සුරාමේරයමජ්ජපමාදට්ඨානා පටිවිරතෝ හෝති.
සතුන් මැරීමෙන් වැළකුණේ වෙයි. සොරකම් කිරීමෙන් වැළකුණේ වෙයි. වැරදි කාමයෙහි හැසිරීමෙන් වැළකුණේ වෙයි. බොරු කීමෙන් වැළකුණේ වෙයි. මත්වීමට හා ප්‍රමාදයට හේතු වන මත්පැන් – මත්ද්‍රව්‍ය භාවිත කිරීමෙන් වැළකුණේ වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ උපාසකෝ විසාරදෝ හෝතීති.
මහණෙනි, මේ පස් කරුණෙන් සමන්විත වූ උපාසකයා විශාරද බවට පැමිණියේ වෙයි.
සාදු! සාදු!! සාදු!!!
සාරජ්ජ සූත්‍රය නිමා විය.
