අංගුත්තර නිකාය
පඤ්චක නිපාතෝ
5.2.1.4. අසමය - සමය සුත්තං
5.2.1.4. නොකාලය - කාලය ගැන වදාළ දෙසුම
(සාවත්ථිනිදානං:)
සැවැත් නුවර දී ය ……..
පඤ්චිමේ භික්ඛවේ අසමයා පධානාය. කතමේ පඤ්ච?
මහණෙනි, ප්‍රධන් වීර්යය කිරීමට මේ නොකල් පසකි. ඒ කවර පසක් ද යත්;
ඉධ භික්ඛවේ භික්ඛු ජිණ්ණෝ හෝති ජරාය අභිභූතෝ. අයං භික්ඛවේ පඨමෝ අසමයෝ පධානාය.
මහණෙනි, මෙහිලා භික්ෂුව ජරා ජීර්ණ වූයේ වෙයි. ජරාවෙන් මඬනා ලද්දේ වෙයි. මහණෙනි, මේ ප්‍රධන් වීර්යයට කාලය නොවූ පළමුවැන්න යි.
පුන චපරං භික්ඛවේ භික්ඛු ව්‍යාධිතෝ හෝති ව්‍යාධිනා අභිභූතෝ. අයං භික්ඛවේ දුතියෝ අසමයෝ පධානාය.
තවද මහණෙනි, භික්ෂුව රෝගී වූයේ වෙයි. රෝගයෙන් මඬනා ලද්දේ වෙයි. මහණෙනි, මේ ප්‍රධන් වීර්යයට කාලය නොවූ දෙවැන්න යි.
පුන චපරං භික්ඛවේ දුබ්භික්ඛං හෝති දුස්සස්සං දුල්ලභපිණ්ඩං න සුකරං උඤ්ඡේන පග්ගහේන යාපේතුං. අයං භික්ඛවේ තතියෝ අසමයෝ පධානාය.
තවද මහණෙනි, දුර්භික්ෂයක් ඇතිවූයේ වෙයි. වගාවන් වැනසී ගියේ ආහාර සොයා ගැනීමට අපහසු වූයේ වෙයි. පාත්‍රය ගෙන පිඬු සිඟා යෑමෙන් යැපෙන්නට දුෂ්කර වෙයි. මහණෙනි, මේ ප්‍රධන් වීර්යයට කාලය නොවූ තෙවැන්න යි.
පුන චපරං භික්ඛවේ භයං හෝති අටවීසංකෝපෝ චක්කසමාරූළ්හා ජානපදා පරියායන්ති. අයං භික්ඛවේ චතුත්ථෝ අසමයෝ පධානාය.
තවද මහණෙනි, භය ඇති වූයේ වෙයි. වන වැදුණු සොරුන්ගෙන් වන බිය හේතුවෙන් රථයන්ට නැගී ජනපදවැසියෝ රැකවරණ සොයා දුව යති. මහණෙනි, මේ ප්‍රධන් වීර්යයට කාලය නොවූ සිව්වැන්න යි.
පුන චපරං භික්ඛවේ සංඝෝ භින්නෝ හෝති. සංඝේ ඛෝ පන භික්ඛවේ භින්නේ අඤ්ඤමඤ්ඤං අක්කෝසා ච හොන්ති, අඤ්ඤමඤ්ඤං පරිභාසා ච හොන්ති, අඤ්ඤමඤ්ඤං පරික්ඛේපා ච හොන්ති, අඤ්ඤමඤ්ඤං පරිච්චජනා ච හොන්ති. තත්ථ අප්පසන්නා චේව නප්පසීදන්ති. පසන්නානඤ්ච ඒකච්චානං අඤ්ඤථත්තං හෝති. අයං භික්ඛවේ පඤ්චමෝ අසමයෝ පධානාය.

තවද මහණෙනි, සංඝයා බිඳුණේ වෙයි. මහණෙනි, සංඝයා භේද බින්න වූ කල්හී එකිනෙකාට හට ආක්‍රෝශ කරන්නාහු වෙති. එකිනෙකා හට තර්ජනය කරන්නාහු වෙති. එකිනෙකා හට විරුද්ධ ජනයා පිරිවරන්නාහු වෙති. එකිනෙකා හට හෙළා බැහැර කරන්නාහු වෙති. එහිලා නොපැහැදුණු වුන් තවත් නොපැහැදී යති. පැහැදුණා වූ ඇතැම් කෙනෙකුන් වෙනස් වී යති. මහණෙනි, මේ ප්‍රධන් වීර්යයට කාලය නොවූ පස්වැන්න යි.
ඉමේ ඛෝ භික්ඛවේ පඤ්ච අසමයා පධානායා’ති.
මහණෙනි, මේ වනාහී ප්‍රධන් වීර්යය කිරීමට නොහැකි කාලයන් පස යි.
පඤ්චිමේ භික්ඛවේ සමයා පධානාය. කතමේ පඤ්ච?
මහණෙනි, ප්‍රධන් වීර්යය කිරීමට මේ කල් පසකි. ඒ කවර පසක් ද යත්;
ඉධ භික්ඛවේ භික්ඛු දහරෝ හෝති. යුවා සුසු කාළකේසෝ භද්‍රනේ යොබ්බනේන සමන්නාගතෝ පඨමේන වයසා අයං භික්ඛවේ පඨමෝ සමයෝ පධානාය.
මහණෙනි, මෙහිලා භික්ෂුව තරුණ වූයේ වෙයි. තරුණ වූයේ කළු කෙස් ඇත්තේ සොඳුරු යෞවන වයසින් යුක්ත වූයේ, පළමු වයසෙහි සිටියේ වෙයි. මහණෙනි, මේ ප්‍රධන් වීර්යයට කාලය වූ පළමුවැන්න යි.
පුන ච පරං භික්ඛවේ භික්ඛු අප්පාබාධෝ හෝති අප්පාතංකෝ සමවේපාකිනියා ගහණියා සමන්නාගතෝ නාතිසීතාය නාච්චුණ්හාය මජ්ඣිමාය පධානක්ඛමාය. අයං භික්ඛවේ දුතියෝ සමයෝ පධානාය.
තවද මහණෙනි, භික්ෂුව අල්ප ආබාධ අත්තේ වෙයි. අල්ප රෝග ඇත්තේ වෙයි. සම ව දිරවන වඩා ත් සීත නොවූ ත්, වඩාත් ඌෂ්ණ නොවූ ත් මධ්‍ය ම ආහාර දිරවන ප්‍රධන් වීර්යයට ඔරොත්තු දෙන ආකාරයේ ග්‍රහණියකින් සමන්විත වූයේ වෙයි. මහණෙනි, මේ ප්‍රධන් වීර්යයට කාලය වූ දෙවැන්න යි.
පුන ච පරං භික්ඛවේ සුභික්ඛං හෝති සුසස්සං සුලභපිණ්ඩං, සුකරං උඤ්ඡේන පග්ගහේන යාපේතුං. අයං භික්ඛවේ තතියෝ සමයෝ පධානාය.
තවද මහණෙනි, සුභික්ෂ ඇතිවූයේ වෙයි. වගාවන් සරුසාර වූයේ, ආහාර සොයා ගැනීමට පහසු වූයේ වෙයි. පාත්‍රය ගෙන පිඬු සිඟා යෑමෙන් යැපෙන්නට පහසු වෙයි. මහණෙනි, මේ ප්‍රධන් වීර්යයට කාලය වූ තෙවැන්න යි.
පුන ච පරං භික්ඛවේ මනුස්සා සමග්ගා සම්මෝදමානා අවිවදමානා ඛීරෝදකීභූතා අඤ්ඤමඤ්ඤං පියචක්ඛූහි සම්පස්සන්තා විහරන්ති. අයං භික්ඛවේ චතුත්ථෝ සමයෝ පධානාය.
තවද මහණෙනි, මිනිස්සු සමගි ව සමගියෙන් සතුටු වෙමින් වාද විවාද නොකරමින් කිරි හා දිය එක් වූ කලක මෙන් ඔවුනොවුන් ප්‍රිය ඇසින් බලමින් වාසය කරති. මහණෙනි, මේ ප්‍රධන් වීර්යයට කාලය වූ සිව්වැන්න යි.
පුන චපරං භික්ඛවේ සංඝෝ සමග්ගෝ සම්මෝදමානෝ අවිවදමානෝ ඒකුද්දේසෝ ඵාසු විහරති. සංඝේ ඛෝ පන භික්ඛවේ සමග්ගේ න චේව අඤ්ඤමඤ්ඤං අක්කෝසා හොන්ති. න ච අඤ්ඤමඤ්ඤං පරිභාසා හොන්ති. න ච අඤ්ඤමඤ්ඤං පරික්ඛේපා හොන්ති. න ච අඤ්ඤමඤ්ඤං පරිච්චජනා හොන්ති. තත්ථ අප්පසන්නා චේව පසීදන්ති. පසන්නානඤ්ච භිය්‍යෝභාවෝ හෝති. අයං භික්ඛවේ පඤ්චමෝ සමයෝ පධානාය.
තවද මහණෙනි, සංඝයා සමගි වූයේ වෙයි. සමගියෙන් සතුටු වූයේ වෙයි. වාද විවාද නොකරන්නේ වෙයි. එක අරමුණක් උදෙසා සුවසේ වසන්නේ වෙයි. මහණෙනි, සංඝයා සමගි ව සිටින කල්හී එකිනෙකාට හට ආක්‍රෝශ නොකරන්නාහු වෙති. එකිනෙකා හට තර්ජනය නොකරන්නාහු වෙති. එකිනෙකා හට විරුද්ධ ජනයා නොපිරිවරන්නාහු වෙති. එකිනෙකා හට හෙළා බැහැර නොකරන්නාහු වෙති. එහිලා නොපැහැදුණු වුන් පැහැදී යති. පහන් වූවෝ වඩාත් පැහැදී යති. මහණෙනි, මේ ප්‍රධන් වීර්යයට කාලය වූ පස්වැන්න යි.
ඉමේ ඛෝ භික්ඛවේ පඤ්ච සමයා පධානායා’ති.
මහණෙනි, මේ වනාහී ප්‍රධන් වීර්යය කිරීමට කාලයන් පස යි.
සාදු! සාදු!! සාදු!!!
අසමය – සමය සූත්‍රය නිමා විය.
