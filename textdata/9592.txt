අංගුත්තර නිකාය
පඤ්චක නිපාතෝ
5.2.5.5. අකුප්ප සුත්තං
5.2.5.5. නොසැලීම ගැන වදාළ දෙසුම
(සාවත්ථිනිදානං:)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ භික්ඛු න චිරස්සේව අකුප්පං පටිවිජ්ඣති. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව සුළු කලකින් ම අකෝප්‍ය වූ අරහත්වය අවබෝධ කරන්නේ ය. ඒ කවර කරුණු පසකින් ද යත්;
ඉධ භික්ඛවේ භික්ඛු අත්ථපටිසම්භිදාපත්තෝ හෝති, ධම්මපටිසම්භිදාපත්තෝ හෝති, නිරුත්තිපටිසම්භිදාපත්තෝ හෝති, පටිභානපටිසම්භිදාපත්තෝ හෝති, යථා විමුත්තං චිත්තං පච්චවෙක්ඛති.
මහණෙනි, මෙහිලා භික්ෂුව අත්ථ පටිසම්භිදාවට පැමිණියේ වෙයි. ධම්ම පටිසම්භිදාවට පැමිණියේ වෙයි. නිරුක්ති පටිසම්භිදාවට පැමිණියේ වෙයි. පටිභාන පටිසම්භිදාවට පැමිණියේ වෙයි. සිත විමුක්තියට පත් වූයේ යම් අයුරින් ද එය ප්‍රත්‍යවේක්ෂා කරයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ භික්ඛු න චිරස්සේව අකුප්පං පටිවිජ්ඣතීති.
මහණෙනි, මේ පස් කරුණෙන් සමන්විත වූ භික්ෂුව සුළු කලකින් ම අකෝප්‍ය වූ අරහත්වය අවබෝධ කරන්නේ ය.
සාදු! සාදු!! සාදු!!!
අකුප්ප සූත්‍රය නිමා විය.
