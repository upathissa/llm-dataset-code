අංගුත්තර නිකාය
දසක නිපාතෝ
10.1.1.9. සන්ත විමොක්ඛ සුත්තං
10.1.1.9. ශාන්ත වූ විමොක්ෂය ගැන වදාළ දෙසුම
(සාවත්ථියං)
සැවැත් නුවර දී ය ………………
සද්ධෝ ච භික්ඛවේ භික්ඛු හෝති නෝ ච සීලවා ....(පෙ).... සීලවා ච නෝ ච බහුස්සුතෝ - බහුස්සුතෝ ච නෝ ච ධම්මකථිකෝ - ධම්මකථිකෝ ච නෝ ච පරිසාවචරෝ - පරිසාවචරෝ ච නෝ ච විසාරදෝ - පරිසාය ධම්මං දේසේති - විසාරදෝ ච පරිසාය ධම්මං දේසේති නෝ ච විනයධරෝ - විනයධරෝ ච නෝ ච ආරඤ්ඤකෝ පන්තසේනාසනෝ - ආරඤ්ඤකෝ ච පන්තසේනාසනෝ ආරඤ්ඤකෝ ච පන්තසේනාසනෝ නෝ ච යේ තේ සන්තා විමොක්ඛා අතික්කම්ම රූපේ ආරුප්පා තේ කායේන ඵස්සිත්වා විහරති - යේ තේ සන්තා විමොක්ඛා අතික්කම්ම රූපේ ආරුප්පා තේ ච කායේන ඵස්සිත්වා විහරති නෝ ච ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති, ඒවං සෝ තේනංගේන අපරිපූරෝ හෝති.
මහණෙනි, භික්ෂුව ශ්‍රද්ධාවන්ත වූයේ ත් වෙයි. එනමුදු සිල්වත් වූයේ නොවෙයි. ….(පෙ)…. සිල්වත් වූයේ ත් වෙයි. එනමුදු ධර්මය බොහෝ කොට නොඅසන ලද්දේ වෙයි. ….(පෙ)…. ධර්මය බොහෝ කොට අසන ලද්දේ වෙයි. එනමුදු ධර්ම කථිකයෙක් නොවෙයි. ….(පෙ)…. ධර්ම කථිකයෙක් ද වෙයි. එනමුදු පිරිස අතර නොසිටින්නේ වෙයි. ….(පෙ)…. පිරිස අතර සිටින්නේ ද වෙයි. එනමුදු පිරිස් මැද විශාරද ව ධර්මය නොදෙසන්නේ වෙයි. ….(පෙ)…. පිරිස් මැද විශාරද ව ධර්මය දෙසන්නේ ද වෙයි. එනමුදු විනයධරයෙක් නොවෙයි. ….(පෙ)…. විනයධරයෙක් ද වෙයි. එනමුදු දුර ඈත සෙනසුන්හි වසනා ආරණ්‍යක වූයේ නොවෙයි. ….(පෙ)…. දුර ඈත සෙනසුන්හි වසනා ආරණ්‍යක වූයෙක් ද වෙයි. එනමුදු රූප ධ්‍යානයන් ඉක්මවා ගිය යම් අරූප වූ ශාන්ත විමෝක්ෂයෝ වෙත් ද, ඒ අරූප ධ්‍යානයෝ කයෙන් ස්පර්ශ කොට වාසය නොකරන්නේ වෙයි. ….(පෙ)…. රූප ධ්‍යානයන් ඉක්මවා ගිය යම් අරූප වූ ශාන්ත විමෝක්ෂයෝ වෙත් ද, ඒ අරූප ධ්‍යානයෝ කයෙන් ස්පර්ශ කොට වාසය කරන්නේ ත් වෙයි. එනමුදු ආශ්‍රවයන් ක්ෂය වීමෙන් ලබන ආශ්‍රව රහිත චිත්ත විමුක්තිය ත්, ප්‍රඥා විමුක්තිය ත් මේ ජීවිතයේ දී ම තම විශිෂ්ට නුවණින් අත්දැක එයට පැමිණ වාසය නොකරන්නේ වෙයි.
තේන තං අංගං පරිපූරේතබ්බං. “කින්නාහං සද්ධෝ ච අස්සං සීලවා ච බහුස්සුතෝ ච ධම්මකථිකෝ ච පරිසාවචරෝ ච විසාරදෝ ච පරිසාය ධම්මං දේසෙය්‍යං, විනයධරෝ ච ආරඤ්ඤකෝ ච පන්තසේනාසනෝ යේ තේ සන්තා විමොක්ඛා අතික්කම්ම රූපේ ආරුප්පා තේ ච කායේන ඵස්සිත්වා විහරෙය්‍යං ආසවානඤ්ච ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරෙය්‍යන්ති.
මේ අයුරින් ඔහු ඒ අංගයෙන් අසම්පූර්ණ වෙයි. ඒ භික්ෂුව විසින් ‘කෙසේ නම් මම් සැදැහැවතෙකු ව, සිල්වතෙකු ව, ධර්මයෙහි බොහෝ ඇසූ පිරූ තැන් ඇති ව, ධර්මකථික ව, පිරිස් අතර සිටිමින්, විශාරද ව පිරිස් මැද දහම් දෙසමින්, විනයධර ව, දුර ඈත සෙනසුන්හි වනවාසී ව සිටිමින්, රූප ධ්‍යානයන් ඉක්මවා ගිය යම් අරූප වූ ශාන්ත විමෝක්ෂයෝ වෙත් ද, ඒ අරූප ධ්‍යානයෝ කයෙන් ස්පර්ශ කොට වාසය කරමින්, ආශ්‍රවයන් ක්ෂය කොට අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් විශිෂ්ට වූ නුවණින් මේ ජීවිතයේ දී ම ලබා එයට සමවදිමින් සිටින්නෙම් දැ’යි ඒ අංගය සම්පූර්ණ කළ යුතු ය.
යතෝ ච ඛෝ භික්ඛවේ භික්ඛු සද්ධෝ ච හෝති සීලවා ච බහුස්සුතෝ ච ධම්මකථිකෝ ච පරිසාවචරෝ ච විසාරදෝ ච පරිසාය ධම්මං දේසේති, විනයධරෝ ච ආරඤ්ඤකෝ ච පන්තසේනාසනෝ යේ තේ සන්තා විමොක්ඛා අතික්කම්ම රූපේ ආරුප්පා තේ ච කායේන ඵස්සිත්වා විහරති ආසවානඤ්ච ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේවධම්මේ සයං අභිඤ්ඤා සච්ඡිකත්වා උපසම්පජ්ජ විහරති, ඒවං සෝ තේනංගේන පරිපූරෝ හෝති. ඉමේහි ඛෝ භික්ඛවේ දසහි ධම්මේහි සමන්නාගතෝ භික්ඛු සමන්තපාසාදිකෝ ච හෝති, සබ්බාකාර පරිපූරෝ චාති.
මහණෙනි, යම් කලෙක භික්ෂුව සැදැහැවත් වූයේ ත් වේ ද, සිල්වත් වූයේ ත් වේ ද, ධර්මයෙහි බොහෝ ඇසූ පිරූ තැන් ඇති වූයේ ත් වේ ද,  ධර්මකථික වූයේ ත් වේ ද, පිරිස් අතර සිටියේ ත් වේ ද, විශාරද ව පිරිස් මැද දහම් දෙසන්නේ ත් වේ ද, විනයධර වූයේ ත් වේ ද, දුර ඈත සෙනසුන්හි වනවාසී ව සිටියේ ත් වේ ද, රූප ධ්‍යානයන් ඉක්මවා ගිය යම් අරූප වූ ශාන්ත විමෝක්ෂයෝ වෙත් ද, ඒ අරූප ධ්‍යානයෝ කයෙන් ස්පර්ශ කොට වාසය කරන්නේ ත් වේ ද, ආශ්‍රවයන් ක්ෂය කොට අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් විශිෂ්ට වූ නුවණින් මේ ජීවිතයේ දී ම ලබා එයට සමවදිමින් සිටින්නේ ත් වේ ද මෙසේ ඔහු ඒ අංගයෙන් සම්පූර්ණ වූයේ වෙයි.
මහණෙනි, මෙම දස කරුණෙන් සමන්විත වූ භික්ෂුව හැමඅතින් ම පැහැදීම ඇති කරන්නේ ද වෙයි. සියලු ආකාරයෙන් ම සම්පූර්ණ වූයේ ද වෙයි.
සාදු! සාදු!! සාදු!!!
සන්ත විමොක්ඛ සූත්‍රය නිමා විය.
