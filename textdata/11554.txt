අංගුත්තර නිකාය
දසක නිපාතෝ
10.4.2.7. තතිය අධම්ම සුත්තං
10.4.2.7. අධර්මය ගැන වදාළ තෙවන දෙසුම
අධම්මෝ ච භික්ඛවේ වේදිතබ්බෝ ධම්මෝ ච, අනත්ථෝ ච වේදිතබ්බෝ අත්ථෝ ච, අධම්මඤ්ච විදිත්වා ධම්මඤ්ච, අනත්ථඤ්ච විදිත්වා අත්ථඤ්ච, යථා ධම්මෝ, යථා අත්ථෝ තථා පටිපජ්ජිතබ්බං.
“මහණෙනි, අධර්මය ත්, ධර්මය ත් දත යුත්තේ ය. අයහපත ත්, යහපත ත් දත යුත්තේ ය. අධර්මය ත්, ධර්මය ත් දැන, අයහපත ත්, යහපත ත් දැන යම් සේ ධර්මය වෙයි ද, යම් සේ යහපත වෙයි ද එසේ පිළිපැදිය යුත්තේ ය.
කතමෝ ච භික්ඛවේ අධම්මෝ, කතමෝ ච ධම්මෝ, කතමෝ ච අනත්ථෝ, කතමෝ ච අත්ථෝ, පාණාතිපාතෝ භික්ඛවේ අධම්මෝ, පාණාතිපාතා වේරමණී ධම්මෝ, යේ ච පාණාතිපාතපච්චයා අනේකේ පාපකා අකුසලා ධම්මා සම්භවන්ති, අයං අනත්ථෝ. පාණාතිපාතා වේරමණී පච්චයා ච අනේකේ කුසලා ධම්මා භාවනා පාරිපූරිං ගච්ඡන්ති, අයං අත්ථෝ.
මහණෙනි, අධර්මය කුමක් ද? ධර්මය කුමක්ද? අයහපත කුමක්ද? යහපත කුමක් ද?
මහණෙනි, ප්‍රාණඝාතය අධර්මය යි. ප්‍රාණඝාතයෙන් වැළකීම ධර්මය යි. ප්‍රාණඝාතය නිසාවෙන් අනේක වූ යම් පාපී අකුසල් දහම් හටගනියි ද මෙය අයහපත යි. ප්‍රාණඝාතයෙන් වැළකීම නිසාවෙන් අනේක වූ කුසල් දහම් දියුණුවීමෙන් පිරිපුන් ව යයි ද මෙය යහපත යි.
අදින්නාදානං භික්ඛවේ අධම්මෝ, අදින්නාදානා වේරමණී ධම්මෝ ....(පෙ).... කාමේසු මිච්ඡාචාරෝ භික්ඛවේ අධම්මෝ, කාමේසු මිච්ඡාචාරා වේරමණී ධම්මෝ ....(පෙ).... මුසාවාදෝ භික්ඛවේ අධම්මෝ, මුසාවාදා වේරමණී ධම්මෝ ....(පෙ).... පිසුනා වාචා භික්ඛවේ අධම්මෝ, පිසුනාය වාචාය වේරමණී ධම්මෝ ....(පෙ).... ඵරුසා වාචා භික්ඛවේ අධම්මෝ, ඵරුසාය වාචාය වේරමණී ධම්මෝ ....(පෙ).... සම්ඵප්පලාපෝ භික්ඛවේ අධම්මෝ, සම්ඵප්පලාපා වේරමණී ධම්මෝ ....(පෙ).... අභිජ්ඣා භික්ඛවේ අධම්මෝ, අනභිජ්ඣා ධම්මෝ ....(පෙ).... ව්‍යාපාදෝ භික්ඛවේ අධම්මෝ, අව්‍යාපාදෝ ධම්මෝ ....(පෙ).... මිච්ඡාදිට්ඨි භික්ඛවේ අධම්මෝ සම්මාදිට්ඨි ධම්මෝ, යේ ච මිච්ඡාදිට්ඨි පච්චයා අනේකේ පාපකා අකුසලා ධම්මා සම්භවන්ති අයං අනත්ථෝ, සම්මා දිට්ඨිපච්චයා ච අනේකේ කුසලා ධම්මා භාවනා පාරිපූරිං ගච්ඡන්ති, අයං අත්ථෝ.
මහණෙනි, සොරකම අධර්මය යි. සොරකමින් වැළකීම ධර්මය යි. ….(පෙ)…. මහණෙනි, වැරදි කාම සේවනය අධර්මය යි. වැරදි කාම සේවනයෙන් වැළකීම ධර්මය යි. ….(පෙ)…. මහණෙනි, බොරු කීම අධර්මය යි. බොරු කීමෙන් වැළකීම ධර්මය යි. ….(පෙ)…. මහණෙනි, කේළාම් කීම අධර්මය යි. කේළාම් කීමෙන් වැළකීම ධර්මය යි. ….(පෙ)…. මහණෙනි, දරුණු වචන භාවිතය අධර්මය යි. දරුණු වචන භාවිතයෙන් වැළකීම ධර්මය යි. ….(පෙ)…. මහණෙනි, නිසරු දේ පැවසීම අධර්මය යි. නිසරු දේ පැවසීමෙන් වැළකීම ධර්මය යි. ….(පෙ)…. මහණෙනි, අන් සතු දේට ආශා කිරීම අධර්මය යි. අන් සතු දේට ආශා නොකිරීම ධර්මය යි. ….(පෙ)…. මහණෙනි, ද්වේෂය අධර්මය යි. අද්වේෂය ධර්මය යි. ….(පෙ)…. මහණෙනි, වැරදි දෘෂ්ටිය අධර්මය යි. නිවැරදි දෘෂ්ටිය ධර්මය යි. වැරදි දෘෂ්ටිය නිසාවෙන් අනේක වූ යම් පාපී අකුසල් දහම් හටගනියි ද මෙය අයහපත යි. නිවැරදි දෘෂ්ටිය නිසාවෙන් අනේක වූ කුසල් දහම් දියුණුවීමෙන් පිරිපුන් ව යයි ද මෙය යහපත යි.
“අධම්මෝ ච භික්ඛවේ වේදිතබ්බෝ ධම්මෝ ච, අනත්ථෝ ච වේදිතබ්බෝ අත්ථෝ ච. අධම්මඤ්ච විදිත්වා ධම්මඤ්ච, අනත්ථඤ්ච විදිත්වා අත්ථඤ්ච යථා ධම්මෝ යථා අත්ථෝ, තථා පටිපජ්ජිතබ්බන්ති”. ඉති යං තං වුත්තං ඉදමේතං පටිච්චවුත්තන්ති.
මහණෙනි, අධර්මය ත්, ධර්මය ත් දත යුත්තේ ය. අයහපත ත්, යහපත ත් දත යුත්තේ ය. අධර්මය ත්, ධර්මය ත් දැන, අයහපත ත්, යහපත ත් දැන යම් සේ ධර්මය වෙයි ද, යම් සේ යහපත වෙයි ද එසේ පිළිපැදිය යුත්තේ ය යනුවෙන් යමක් කියන ලද්දේ ද, එය කියන ලද්දේ මෙය සඳහා ය.
සාදු! සාදු!! සාදු!!!
තතිය අධම්ම සූත්‍රය නිමා විය.
