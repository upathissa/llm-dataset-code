සංයුත්ත නිකාය
සළායතන වග්ගෝ
1.16.2. බහිද්ධානන්දික්ඛයඅනිච්ච සුත්තං
1.16.2. බාහිර දේ කෙරෙහි ඇති තණ්හාව ක්ෂය වීම පිණිස අනිත්‍ය දැකීම ගැන වදාළ දෙසුම
අනිච්චේයේව භික්ඛවේ භික්ඛු රූපේ අනිච්චාති පස්සති, සාස්ස හෝති සම්මාදිට්ඨි. සම්මා පස්සං නිබ්බින්දති. නන්දික්ඛයා රාගක්ඛයෝ රාගක්ඛයා නන්දික්ඛයෝ නන්දිරාගක්ඛයා චිත්තං සුවිමුත්තන්ති වුච්චති. අනිච්චේයේව භික්ඛවේ භික්ඛු සද්දේ ....(පෙ).... ගන්ධේ ....(පෙ).... රසේ ....(පෙ).... ඵොට්ඨබ්බේ ....(පෙ).... ධම්මේ අනිච්චාති පස්සති, සාස්ස හෝති සම්මාදිට්ඨි. සම්මා පස්සං නිබ්බින්දති. නන්දික්ඛයා රාගක්ඛයෝ, රාගක්ඛයා නන්දික්ඛයෝ, නන්දිරාගක්ඛයා චිත්තං සුවිමුත්තන්ති වුච්චතීති.
පින්වත් මහණෙනි, භික්ෂුව අනිත්‍ය වශයෙන් දකින්නේ අනිත්‍ය වූ රූප ම යි. ඔහුගේ සම්මා දිට්ඨිය වන්නේ එය ම යි. නියම දැක්ම ඇති විට සත්‍ය ස්වභාවය අවබෝධ වීම තුළින් කලකිරෙනවා. තණ්හාව ක්ෂය වීමෙන් රාගය ක්ෂය වෙනවා. රාගය ක්ෂය වීමෙන් තණ්හාව ක්ෂය වෙනවා. නන්දිරාගය ක්ෂය වීමෙනුයි සිත මැනවින් ම නිදහස් වුණා කියලා කියන්නේ. පින්වත් මහණෙනි, භික්ෂුව අනිත්‍ය වූ ශබ්ද. ….(පෙ)…. ගන්ධ ….(පෙ)…. රස ….(පෙ)…. පහස ….(පෙ)…. අනිත්‍ය වශයෙන් දකින්නේ මනසට අරමුණු වන අනිත්‍ය වූ දෙයක් ම යි. ඔහුගේ සම්මා දිට්ඨිය වන්නේ එය ම යි. නියම දැක්ම ඇති විට සත්‍ය ස්වභාවය අවබෝධ වීම තුළින් කලකිරෙනවා. තණ්හාව ක්ෂය වීමෙන් රාගය ක්ෂය වෙනවා. රාගය ක්ෂය වීමෙන් තණ්හාව ක්ෂය වෙනවා. නන්දිරාගය ක්ෂය වීමෙනුයි සිත මැනවින් ම නිදහස් වුණා කියලා කියන්නේ.
සාදු! සාදු!! සාදු!!!
බහිද්ධානන්දික්ඛයඅනිච්ච සූත්‍රය නිමා විය.
