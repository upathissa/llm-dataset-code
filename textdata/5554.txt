සංයුත්ත නිකාය
සළායතන වග්ගෝ
8.1.6. අසිබන්ධක සුත්තං
8.1.6. අසිබන්ධකපුත්ත ගාමණීට වදාළ දෙසුම
ඒකං සමයං භගවා නාලන්දායං විහරති පාවාරිකම්බවනේ. අථ ඛෝ අසිබන්ධකපුත්තෝ ගාමණි යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ අසිබන්ධකපුත්තෝ ගාමණි භගවන්තං ඒතදවෝච: බ්‍රාහ්මණා භන්තේ පච්ඡාභූමකා කාමණ්ඩලු‍කා සේවාලමාලිකා උදකෝරෝහකා අග්ගිපරිචාරකා තේ මතං කාලකතං උය්‍යාපෙන්ති නාම සඤ්ඤාපෙන්ති නාම සග්ගං නාම ඔක්කාමෙන්ති. භගවා පන භන්තේ අරහං සම්මාසම්බුද්ධෝ පහෝති තථා කාතුං යථා සබ්බෝ ලෝකෝ කායස්ස භේදා පරම්මරණා සුගතිං සග්ගං ලෝකං උපපජ්ජෙය්‍යාති.
ඒ දිනවල භාග්‍යවතුන් වහන්සේ වැඩසිටියේ නාලන්දාවෙහි පාවාරික අඹ වනයෙහි. එදා අසිබන්ධකපුත්ත (කඩු බඳින) ගාමණී භාග්‍යවතුන් වහන්සේ වැඩසිටි තැනට පැමිණුනා. පැමිණිලා භාග්‍යවතුන් වහන්සේට ආදරයෙන් වන්දනා කොට එකත්පස්ව වාඩිවුණා. එකත්පස්ව වාඩිවුණු අසිබන්ධකපුත්ත ගාමණී භාග්‍යවතුන් වහන්සේට මෙකරුණ සැළ කළා. ස්වාමීනී, බටහිර ප්‍රදේශවාසී බ්‍රාහ්මණයන් ඉන්නවා. ඔවුන් සෙම්බුත් අතැතිව, දිය සෙවල මල් දරාගෙන, දියට බසිමින් පව් හෝදන, ගිනි පුදන අයයි. ඔවුන් මැරුණු උදවිය උඩට පිටත් කරනවා. සුගතිය හඳුන්වල දෙනවා. ස්වර්ගයට යවනවා. ඉතින් ස්වාමීනී, අරහත් වූ සම්මා සම්බුද්ධ වූ භාග්‍යවතුන් වහන්සේටත් යම් සේ සියලු ලෝකයා කය බිඳී මරණින් මතු සුගතිය නම් වූ දෙව්ලොව උපදිනවා නම්, ඒ ලෙසින් කරන්නට දක්‍ෂ වෙන සේක් නේද?
තේන හි ගාමණි තංයේවෙත්ථ පටිපුච්ඡිස්සාමි. යථා තේ ඛමෙය්‍ය තථා නං ව්‍යාකරෙය්‍යාසි. තං කිම්මඤ්ඤසි ගාමණි ඉධස්ස පුරිසෝ පාණාතිපාතී අදින්නාදායී කාමේසු මිච්ඡාචාරී මුසාවාදී පිසුනාවාචෝ ඵරුසවාචෝ සම්ඵප්පලාපී අභිජ්ඣාලු‍ ව්‍යාපන්නචිත්තෝ මිච්ඡාදිට්ඨිකෝ. තමේනං මහාජනකායෝ සංගම්ම සමාගම්ම ආයාචෙය්‍ය ථෝමෙය්‍ය පඤ්ජලිකෝ අනුපරිසක්කෙය්‍ය: “අයං පුරිසෝ කායස්ස භේදා පරම්මරණා සුගතිං සග්ගං ලෝකං උපපජ්ජතූ”ති. තං කිම්මඤ්ඤසි ගාමණි, අපි නු සෝ පුරිසෝ මහතෝ ජනකායස්ස ආයාචනහේතු වා ථෝමනහේතු වා පඤ්ජලිකා අනුපරිසක්කනහේතු වා කායස්ස භේදා පරම්මරණා සුගතිං සග්ගං ලෝකං උපපජ්ජෙය්‍යාති. නෝ හේතං භන්තේ.
පින්වත් ගාමණී, එසේ වේ නම්, ඔය කාරණය ගැන ඔබෙන්ම විමසන්නම්. ඔබට යම් අයුරකින් වැටහෙනවා නම් ඒ විදිහට විසඳන්න. පින්වත් ගාමණී, මේ ගැන ඔබ කුමක්ද හිතන්නේ? මෙහි පුරුෂයෙක් ඉන්නවා. (ඔහු) සතුන් මරනවා. සොරකම් කරනවා. කාමයෙහි වරදවා හැසිරෙනවා. බොරු කියනවා. කේලාම් කියනවා. ඵරුෂ වචන කියනවා. හිස් වචන කියනවා. විෂම ලෝභයෙන් ඉන්නවා. කෝප සිතින් ඉන්නවා. මිත්‍යා දෘෂ්ටිකව ඉන්නවා. ඉතින් මහා ජනකාය එකතු වෙලා “මේ පුරුෂයා කය බිඳී මරණින් මතු සුගතිය නම් වූ දෙව්ලොව උපදීවා” කියලා ඔහු වටා එක්රැස් වෙලා ආයාචනා කරනවා. ස්තුති කරනවා. ඇඳිලිබැඳ වැඳගෙන ඔහු වටා පැදකුණු කරනවා. පින්වත් ගාමණී, මේ ගැන ඔබ කුමක්ද හිතන්නේ? මහා ජනයාගේ ආයාචනා හේතුවෙන් හෝ ස්තුති හේතුවෙන් හෝ ඔහු වටා ඇඳිලිබැඳ වැඳ පැදකුණු කිරීමේ හේතුවෙන් හෝ ඒ පුරුෂයා කය බිඳී මරණින් මතු සුගතිය නම් වූ දෙව්ලොව උපදීවිද? ස්වාමීනී, මෙය නොවේමය.
සෙය්‍යථාපි ගාමණි, පුරිසෝ මහතිං පුථුසිලං ගම්භීරේ උදකරහදේ පක්ඛිපෙය්‍ය. තමේනං මහාජනකායෝ සංගම්ම සමාගම්ම ආයාචෙය්‍ය ථෝමෙය්‍ය පඤ්ජලිකෝ අනුපරිසක්කෙය්‍ය: උම්මුජ්ජ භෝ පුථුසිලේ උප්ලව භෝ පුථුසිලේ, ථලමුප්ලව භෝ පුථුසිලේති. තං කිම්මඤ්ඤසි ගාමණි, අපිනු සා පුථුසිලා මහතෝ ජනකායස්ස ආයාචනහේතු වා ථෝමනහේතු වා පඤ්ජලිකා අනුපරිසක්කනහේතු වා උම්මුජ්ජෙය්‍ය වා උප්ලවෙය්‍ය වා ථලං වා උප්ලවෙය්‍යාති. නෝ හේතං භන්තේ.
පින්වත් ගාමණී, ඒක මේ වගේ දෙයක්. පුරුෂයෙක් මහත් වූ විශාල ගලක් අරගෙන ගැඹුරු ජලාශයකට අතහැරියොත්, එතකොට මහා ජනයා රැස්වෙලා “එම්බා මහා ගල, උඩට මතු වුව මැනැව. එම්බා මහා ගල, ජලයෙහි පාවුව මැනව. එම්බා මහා ගල, ගොඩට පැමිණෙනු මැනව.” කියලා ආයාචනා කරනවා නම්, ස්තුති කරනවා නම්, ඇඳිලිබැඳ වඳිමින් පැදකුණු කරනවා නම්, පින්වත් ගාමණී, ඒ ගැන ඔබ කුමක්ද හිතන්නේ? මහා ජනයාගේ ආයාචනා හේතුවෙන් හෝ ස්තුති හේතුවෙන් හෝ එය වටා ඇඳිලිබැඳ වැඳ පැදකුණු කිරීමේ හේතුවෙන් හෝ අර විශාල ගල උඩට මතු වේවිද? වතුරේ පාවේවිද? ගොඩට පැමිණේවිද? ස්වාමීනී, එය නොවේමයි.
ඒවමේව ඛෝ ගාමණි යෝ සෝ පුරිසෝ පාණාතිපාතී අදින්නාදායී කාමේසු මිච්ඡාචාරී මුසාවාදී පිසුනාවාචෝ ඵරුසවාචෝ සම්ඵප්පලාපී අභිජ්ඣාලු‍ ව්‍යාපන්නචිත්තෝ මිච්ඡාදිට්ඨිකෝ. කිඤ්චාපි තං මහාජනකායෝ සංගම්ම සමාගම්ම ආයාචෙය්‍ය ථෝමෙය්‍ය පඤ්ජලිකෝ අනුපරිසක්කෙය්‍ය: “අයං පුරිසෝ කායස්ස භේදා පරම්මරණා සුගතිං සග්ගං ලෝකං උපපජ්ජතූ”ති. අථ ඛෝ සෝ පුරිසෝ කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජෙය්‍ය.
පින්වත් ගාමණී, අන්න ඒ වගේ තමයි. යම් මේ පුරුෂයෙක් සතුන් මරනවා නම්, සොරකම් කරනවා නම්, කාමයෙහි වරදවා හැසිරෙනවා නම්, බොරු කියනවා නම්, කේලාම් කියනවා නම්, ඵරුෂ වචන කියනවා නම්, හිස් වචන කියනවා නම්, විෂම ලෝභයෙන් යුතු නම්, කෝප සිතින් යුතු නම්, මිත්‍යා දෘෂ්ටික නම් මහා ජනකාය ඔහු වටා එක්රැස් වෙලා “මේ පුරුෂයා කය බිඳී මරණින් මතු සුගතිය නම් වූ දෙව්ලොව උපදීවා” කියලා හුදෙක් ආයාචනා කළද, ස්තුති කළද, ඇඳිලිබැඳ වැඳ පැදකුණු කළද එහෙත් ඒ පුරුෂයා කය බිඳී මරණින් මතු අපාය නම් වූ දුගතිය නම් වූ විනිපාත නම් වූ නිරයේ තමයි උපදින්නේ.
තං කිම්මඤ්ඤසි ගාමණි, ඉධස්ස පුරිසෝ පාණාතිපාතා පටිවිරතෝ අදින්නාදානා පටිවිරතෝ කාමේසු මිච්ඡාචාරා පටිවිරතෝ මුසාවාදා පටිවිරතෝ පිසුනාවාචා පටිවිරතෝ ඵරුසා වාචා පටිවිරතෝ සම්ඵප්පලාපා පටිවිරතෝ අනභිජ්ඣාලු‍ අව්‍යාපන්නචිත්තෝ සම්මාදිට්ඨිකෝ. තමේනං මහාජනකායෝ සංගම්ම සමාගම්ම ආයාචෙය්‍ය ථෝමෙය්‍ය පඤ්ජලිකෝ අනුපරිසක්කෙය්‍ය: “අයං පුරිසෝ කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජතූ”ති. තං කිම්මඤ්ඤසි ගාමණි, අපිනු සෝ පුරිසෝ මහතෝ ජනකායස්ස ආයාචනහේතු වා ථෝමනහේතු වා පඤ්ජලිකා අනුපරිස්සක්කනහේතු වා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජෙය්‍යාති. නෝ හේතං භන්තේ.
පින්වත් ගාමණී, මේ ගැන ඔබ කුමක්ද හිතන්නේ? මෙහි පුරුෂයෙක් ඉන්නවා. (ඔහු) සතුන් මරන්නේ නෑ. සොරකම් කරන්නේ නෑ. කාමයෙහි වරදවා හැසිරෙන්නේ නෑ. බොරු කියන්නේ නෑ. කේලාම් කියන්නේ නෑ. ඵරුෂ වචන කියන්නේ නෑ. හිස් වචන කියන්නේ නෑ. විෂම ලෝභයෙන් ඉන්නේ නෑ. කෝප සිතින් ඉන්නේ නෑ. සම්මා දිට්ඨියෙන් යුක්තයි. ඉතින් මහා ජනකාය එකතු වෙලා “මේ පුරුෂයා කය බිඳී මරණින් මතු අපාය නම් වූ, දුගතිය නම් වූ, විනිපාත නම් වූ නිරයේ උපදීවා” කියලා ඔහු වටා එක්රැස් වෙලා ආයාචනා කරනවා. ස්තුති කරනවා. ඇඳිලිබැඳ වැඳගෙන ඔහු වටා පැදකුණු කරනවා. පින්වත් ගාමණී, මේ ගැන ඔබ කුමක්ද හිතන්නේ? මහා ජනයාගේ ආයාචනා හේතුවෙන් හෝ ස්තුති හේතුවෙන් හෝ ඔහු වටා ඇඳිලිබැඳ වැඳ පැදකුණු කිරීමේ හේතුවෙන් හෝ ඒ පුරුෂයා කය බිඳී මරණින් මතු අපාය නම් වූ, දුගතිය නම් වූ, විනිපාත නම් වූ නිරයේ උපදීවිද? ස්වාමීනී, මෙය නොවේ ම ය.
සෙය්‍යථාපි ගාමණි පුරිසෝ සප්පිකුම්භං වා තේලකුම්භං වා ගම්භීරං උදකරහදං ඕගාහෙත්වා භින්දෙය්‍ය. තත්‍ර යාස්ස සක්ඛරා වා කඨලා වා සා අධෝගාමී අස්ස, යඤ්ච ඛ‍්වාස්ස තත්‍ර සප්පි වා තේලං වා තං උද්ධගාමි අස්ස. තමේනං මහාජනකායෝ සංගම්ම සමාගම්ම ආයාචෙය්‍ය ථෝමෙය්‍ය පඤ්ජලිකෝ අනුපරිසක්කෙය්‍ය: ඕසීද භෝ සප්පි තේල, සංසීද භෝ සප්පි තේල අධෝගච්ඡ භෝ සප්පි තේලාති. තං කිම්මඤ්ඤසි ගාමණි, අපිනු තං සප්පි තේලං මහා ජනකායස්ස ආයාචනහේතු වා ථෝමනහේතු වා පඤ්ජලිකා අනුපරිසක්කනහේතු වා ඕසීදෙය්‍ය වා සංසීදෙය්‍ය වා අධෝ වා ගච්ඡෙය්‍යාති. නෝ හේතං භන්තේ.
පින්වත් ගාමණී, ඒක මේ වගේ දෙයක්. පුරුෂයෙක් ගිතෙල් කලයක් හෝ තල තෙල් කලයක් හෝ ගෙන ගැඹුරු ජලාශයකට ගිල්වලා බින්දොත්, එහි යම් වලං කටු කැබලි ඇත්නම්, ඒවා යටට බහිනවා. එහි යම් ගිතෙලක් හෝ තල තෙලක් ඇත්නම් ඒක උඩට ඉල්පෙනවා ම යි. එතකොට මහාජනයා මේ වටා එක්ව “එම්බා ගිතෙල, තලතෙල, යටට ගිලෙනු මැනව. එම්බා ගිතෙල, තලතෙල, කිඳා බැස්ස මැනැව. එම්බා ගිතෙල, තලතෙල, යටට යනු මැනව.” කියලා ආයාචනා කරනවා නම්, ස්තුති කරනවා නම්, ඇඳිලිබැඳ වඳිමින් පැදකුණු කරනවා නම්, පින්වත් ගාමණී, ඒ ගැන ඔබ කුමක්ද හිතන්නේ? මහාජනයාගේ ආයාචනා හේතුවෙන් හෝ ස්තුති හේතුවෙන් හෝ එය වටා ඇඳිලිබැඳ වැඳ පැදකුණු කිරීමේ හේතුවෙන් හෝ අර ගිතෙල හෝ තල තෙල හෝ යටට ගිලේවිද? කිඳාබසීවිද? අඩියට යාවිද? ස්වාමීනී, එය නොවේ ම යි.
ඒවමේව ඛෝ ගාමණි, යෝ සෝ පුරිසෝ පාණාතිපාතා පටිවිරතෝ අදින්නාදානා පටිවිරතෝ කාමේසු මිච්ඡාචාරා පටිවිරතෝ මුසාවාදා පටිවිරතෝ පිසුනාවාචා පටිවිරතෝ ඵරුසා වාචා පටිවිරතෝ සම්ඵප්පලාපා පටිවිරතෝ අනභිජ්ඣාලූ අව්‍යාපන්නචිත්තෝ සම්මාදිට්ඨිකෝ, කිඤ්චාපි තං මහාජනකායෝ සංගම්ම සමාගම්ම ආයාචෙය්‍ය ථෝමෙය්‍ය පඤ්ජලිකෝ අනුපරිසක්කෙය්‍ය: “අයං පුරිසෝ කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජතූ”ති, අථඛෝ සෝ පුරිසෝ කායස්ස භේදා පරම්මරණා සුගතිං සග්ගං ලෝකං උපපජ්ජෙය්‍යාති.
පින්වත් ගාමණී, අන්න ඒ වගේ තමයි. යම් මේ පුරුෂයෙක් සතුන් මැරීමෙන් වැළකී ඉන්නවා නම්, සොරකමින් වැළකී ඉන්නවා නම්, කාමයෙහි වරදවා හැසිරීමෙන් වැළකී ඉන්නවා නම්, බොරු කීමෙන් වැළකී ඉන්නවා නම්, කේලාම් කීමෙන් වැළකී ඉන්නවා නම්, ඵරුෂ වචන කීමෙන් වැළකී ඉන්නවා නම්, හිස් වචන කීමෙන් වැළකී ඉන්නවා නම්, විෂම ලෝභයෙන් යුතු නොවේ නම්, කෝප සිතින් යුතු නෝවේ නම්, සම්‍යක් දෘෂ්ටික වේ නම් මහා ජනකාය ඔහු වටා එක්රැස් වෙලා “මේ පුරුෂයා කය බිඳී මරණින් මතු අපාය නම් වූ, දුගතිය නම් වූ, විනිපාත නම් වූ නිරයේ උපදීවා” කියලා හුදෙක් ආයාචනා කළද, ස්තුති කළද, ඇඳිලිබැඳ වැඳ පැදකුණු කළද එහෙත් ඒ පුරුෂයා කය බිඳී මරණින් මතු සුගතිය නම් වූ දෙව්ලොව තමයි උපදින්නේ.
ඒවං වුත්තේ අසිබන්ධකපුත්තෝ ගාමණි භගවන්තං ඒතදවෝච: අභික්කන්තං භන්තේ අභික්කන්තං භන්තේ ....(පෙ).... අජ්ජතග්ගේ පාණුපේතං සරණං ගතන්ති.
මෙසේ වදාළ විට අසිබන්ධකපුත්ත ගාමණී භාග්‍යවතුන් වහන්සේට මෙසේ සැළ කළා. ස්වාමීනී, ඉතා සුන්දරයි. ස්වාමීනි, ඉතා සුන්දරයි. ….(පෙ)…. අද පටන් දිවිහිමියෙන් සරණ ගිය (උපාසකයෙකු වශයෙන් මා පිළිගන්නා සේක්වා.)
සාදු ! සාදු !! සාදු !!!
අසිබන්ධක සූත්‍රය නිමා විය.
