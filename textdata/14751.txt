ඛුද්දක නිකාය
ථේරී ගාථා
3.6. සුක්කා ථේරීගාථා
3.6. සුක්කා තෙරණියගේ ගාථා
54.කිමේ කතා රාජගහේ මනුස්සා මධුපීතාව අච්ඡරේ
යේ සුක්කං න උපාසන්ති දේසෙන්තිං බුද්ධසාසනං
54. සුක්කා භික්ෂුණිය දේශනා කරන්නේ බුදු සමිඳුන් වදාළ ශ්‍රී සද්ධර්මයයි. ඉතින් ඒ ධර්මය අහන්ට මේ මිනිස්සු එන්නෙ නැත්නම්, මේ රජගහනුවර මිනිස්සු ඉන්නෙ මත්පැන් බීලා වෙරිවෙලා නිදාගෙන ඉන්න උදවිය වගේ.
55.තඤ්ච අප්පටිවානීයං අසේචනකමෝජවං
පිවන්ති මඤ්ඤේ සප්පඤ්ඤා වලාහකමිවද්ධගූ
55. බුද්ධිමත් උදවිය නම් මේ ධර්මය අත්හරින්නෙ නෑ. මේ ධර්මය ස්වභාවයෙන්ම රසවත්. ගුණධර්ම නමැති රසවත් ඕජාවෙන් යුක්තයි. මේ සද්ධර්මය අහන්ට ඕන කාන්තාරයක වැසි ජලය පානය කරන කෙනෙක් වගෙයි.
56.සුක්කා සුක්කේහි ධම්මේහි වීතරාගා සමාහිතා
ධාරේති අන්තිමං දේහං ජෙත්වා මාරං සවාහිනින්ති
56. සුක්කා භික්ෂුණිය ඉන්නෙ, කුසල් දහම්වලින් යුක්තවයි. වීතරාගීවයි. සමාහිත සිතිනුයි. සේනා සහිත මාරයාව ඈ පරාජය කළා. දැන් මේ දරාගෙන ඉන්නෙ අන්තිම සිරුරයි.
ඉත්ථං සුදං සුක්කා ථේරී ගාථායෝ අභාසිත්ථා’ති.
මේ වනාහී සුක්කා නම් රහත් තෙරණිය වදාළ ගාථාවන්ය.
