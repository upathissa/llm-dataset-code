අංගුත්තර නිකාය
අට්ඨක නිපාතෝ
8.2.1.8. දුතිය ආහුනෙය්‍යභික්ඛු සුත්තං
8.2.1.8. දන් පැන් පිදීමට සුදුසු භික්ෂුව ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය ……………….
අට්ඨහි භික්ඛවේ, ධම්මේහි සමන්නාගතෝ භික්ඛු ....(පෙ).... අනුත්තරං පුඤ්ඤක්ඛෙත්තං ලෝකස්ස. කතමේහි අට්ඨහි:
මහණෙනි, කරුණු අටකින් සමන්විත වූ භික්ෂුව දන් පැන් පිදීමට සුදුසු වෙයි. ….(පෙ)…. ලෝකයාගේ අනුත්තර වූ පින් කෙත වෙයි. ඒ කවර අට කරුණකින් ද යත්;
ඉධ භික්ඛවේ, භික්ඛු සීලවා හෝති. ....(පෙ).... සමාදාය සික්ඛති සික්ඛාපදේසු. බහුස්සුතෝ හෝති ....(පෙ).... දිට්ඨියා සුප්පටිවිද්ධෝ. ආරද්ධවිරියෝ විහරති ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු. ආරඤ්ඤිකෝ හෝති පන්ථ-සේනාසනෝ. අරතිරති සහෝ හෝති, උප්පන්නං අරතිං අභිභුය්‍ය අභිභුය්‍ය විහරති. භයභේරවසහෝ හෝති, උප්පන්නං භයභේරවං අභිභුය්‍ය අභිභුය්‍ය විහරති. චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී අකසිරලාභී, ආසවානං ඛයා ....(පෙ).... සච්ඡිකත්වා උපසම්පජ්ජ විහරති. ඉමේහි ඛෝ භික්ඛවේ, අට්ඨහි ධම්මේහි සමන්නාගතෝ භික්ඛු ආහුනෙය්‍යෝ හෝති ....(පෙ).... අනුත්තරං පුඤ්ඤක්ඛෙත්තං ලෝකස්සාති.
මහණෙනි, මෙහිලා භික්ෂුව සිල්වත් වෙයි. ….(පෙ)…. ශික්ෂා පදයන්හි සමාදන් ව හික්මෙයි. බහුශ්‍රැත වෙයි ….(පෙ)…. නුවණින් අවබෝධ කරන ලද්දේ වෙයි. පටන් ගත් වීරිය ඇත්තේ වෙයි. දැඩි වීරියෙන් යුතු වූයේ, දැඩි පරාක්‍රමයෙන් යුතු වූයේ, කුසල් දහම් පිළිබඳ ව පසුබට නොවන වීරිය ඇත්තේ වෙයි. දුර ඈත සෙනසුන්වල වසන අරණ්‍යවාසිකයෙක් වෙයි. භාවනාවට ඇති නොඇල්ම ත්, කාමයට ඇති ඇල්ම ත් මැඩලන්නේ වෙයි. උපන් අරතිය මැඩ මැඩ වාසය කරයි. භය භේරව මැඩලන්නේ වෙයි. උපන් භය භේරව මැඩ මැඩ වාසය කරන්නේ වෙයි. ගැඹුරු චිත්ත දියුණුවෙන් යුතු මෙලොවදී ලබන සතරක් වූ ධ්‍යානයන් කැමති සේ ලබන්නේ, නිදුකින් ලබන්නේ, බොහෝ සේ ලබන්නේ වෙයි. ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තියත්, ප්‍රඥා විමුක්තියත් මේ ජීවිතයේදී ම තම විශිෂ්ට නුවණින් අත්දැක එයට පැමිණ වාසය කරයි.
මහණෙනි, මේ කරුණු අටන් සමන්විත වූ භික්ෂුව දන් පැන් පිදීමට සුදුසු වෙයි. ….(පෙ)…. ලෝකයාගේ අනුත්තර වූ පින් කෙත වෙයි.
සාදු! සාදු!! සාදු!!!
දුතිය ආහුනෙය්‍ය භික්ඛු සූත්‍රය නිමා විය.
