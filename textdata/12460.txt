ඛුද්දක නිකාය
ඉතිවුත්තක පාළි
4.1.3. ආසවක්ඛය සුත්තං
4.1.3. ආශ්‍රව ක්ෂය වී යාම ගැන වදාළ දෙසුම
102. වුත්තං හේතං භගවතා වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. ජානතෝ’හං භික්ඛවේ පස්සතෝ ආසවානං ඛයං වදාමි, නෝ අජානතෝ නෝ අපස්සතෝ. කිඤ්ච භික්ඛවේ ජානතෝ කිං පස්සතෝ ආසවානං ඛයෝ හෝති?
“පින්වත් මහණෙනි, ආශ්‍රව ක්ෂය වීම සිදුවෙන්නෙ දන්න කෙනාට, දකින කෙනාට කියලයි මම කියන්නේ. නොදන්න, නොදකින කෙනාට නොවෙයි. පින්වත් මහණෙනි, කුමක් දන්න කෙනාටද, කුමක් දකින කෙනාටද ආශ්‍රවයන් ක්ෂය වෙන්නේ?
ඉදං දුක්ඛන්ති භික්ඛවේ ජානතෝ පස්සතෝ ආසවානං ඛයෝ හෝති. අයං දුක්ඛසමුදයෝ’ති භික්ඛවේ ජානතෝ පස්සතෝ ආසවානං ඛයෝ හෝති. අයං දුක්ඛනිරෝධෝ’ති භික්ඛවේ ජානතෝ පස්සතෝ ආසවානං ඛයෝ හෝති. අයං දුක්ඛනිරෝධගාමිනී පටිපදා’ති භික්ඛවේ ජානතෝ පස්සතෝ ආසවානං ඛයෝ හෝති. ඒවං ඛෝ භික්ඛවේ ජානතෝ ඒවං පස්සතෝ ආසවානං ඛයෝ හෝතී’ති.
පින්වත් මහණෙනි, ‘මේ තමයි දුක’ කියලා දන්න කෙනාට, දකින කෙනාට තමයි ආශ්‍රවයන් ක්ෂය වෙන්නේ. පින්වත් මහණෙනි, ‘මේ තමයි දුකේ හටගැනීම’ කියලා දන්න කෙනාට, දකින කෙනාට තමයි ආශ්‍රවයන් ක්ෂය වෙන්නේ. පින්වත් මහණෙනි, ‘මේ තමයි දුකේ නැතිවීම’ කියලා දන්න කෙනාට, දකින කෙනාට තමයි ආශ්‍රවයන් ක්ෂය වෙන්නේ. පින්වත් මහණෙනි, ‘මේ තමයි දුක් නැතිවීම පිණිස පවතින වැඩපිළිවෙල’ කියලා දන්න කෙනාට, දකින කෙනාට තමයි ආශ්‍රවයන් ක්ෂය වෙන්නේ. පින්වත් මහණෙනි, මෙන්න මේ විදිහට දන්න කෙනාට, දකින කෙනාට තමයි ආශ්‍රවයන් ක්ෂය වෙන්නේ.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2.“සේඛස්ස සික්ඛමානස්ස උජුමග්ගානුසාරිනෝ,
ඛයස්මිං පඨමං ඤාණං තතෝ අඤ්ඤා අනුත්තරා
“නිවන් මගෙහි හික්මෙන්නා වූ සේඛ භික්ෂුව ඍජු මාර්ගය වූ ආර්ය අෂ්ටාංගික මාර්ගය ප්‍රගුණ කරන විට පළමුව ඇතිවන්නේ කෙලෙස් ක්ෂය වීම පිළිබඳ ඤාණයයි. අනතුරුව අරහත් ඵලයට පත්වෙයි.
3.තතෝ අඤ්ඤා විමුත්තස්ස විමුත්තිඤාණමුත්තමං
උප්පජ්ජති ඛයේ ඤාණං ඛීණා සංයෝජනා ඉති
ඒ විදිහට සියල්ල දැනගෙන කෙලෙස්වලින් නිදහස් වූ, අරහත් භික්ෂුවට ඒ ගැන උතුම් වූ විමුක්ති ඤාණය තියෙනවා. සංයෝජනයන් ක්ෂය වෙන කොට ඒ කෙලෙස් ක්ෂය වුන බවට අවබෝධ ඤාණය ඇතිවෙනවා.
4.න ත්වේවිදං කුසීතේන බාලේන අවිජානතා,
නිබ්බානං අධිගන්තබ්බං සබ්බගන්ථප්පමෝචන”න්ති
සියලු කෙලෙස් ගැටවලින් සිත නිදහස් කරවන මේ අමා නිවන, කුසීත වූ ධර්මය නොදන්නා අඥාන කෙනාට අවබෝධ කරන්න බෑ.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
