අංගුත්තර නිකාය
පඤ්චක නිපාතෝ
5.5.1.9. ගීතස්සර සුත්තං
5.5.1.9. ගීතස්වරය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ආදීනවා ආයතකේන ගීතස්සරේන ධම්මං භණන්තස්ස. කතමේ පඤ්ච:
මහණෙනි, ධර්මය දිගට අදිමින් ගීතස්වරයෙන් කියන්නහුට මේ ආදීනව පසකි. ඒ කවර පසක් ද යත්;
අත්තනාපි තස්මිං සරේ සාරජ්ජති, පරේපි තස්මිං සරේ සාරජ්ජන්ති, ගහපතිකාපි උජ්ඣායන්ති: ‘යථේව මයං ගායාම, ඒවමේව ඉමේ සමණා සක්කියපුත්තියා ගායන්තී’ති, සරකුත්තිම්පි නිකාමයමානස්ස සමාධිස්ස භංගෝ හෝති, පච්ඡිමා ජනතා දිට්ඨානුගතිං ආපජ්ජති.
තමා ත් ඒ ස්වරයෙහි ඇලෙයි. අන්‍යයෝ ත් ඒ ස්වරයෙහි ඇලෙති. ගිහියෝ ත් ‘අපි යම් සේ ගයමු ද එසෙයින් ම මේ ශාක්‍යපුත්‍රීය ශ්‍රමණවරු ත් ගයත් නොවැ’ යි අවඥා කරති. ස්වර ආකෘතිය කැමති වන්නහුගේ සමාධිය ද බිඳී යයි. පශ්චිම ජනතාව එය ආදර්ශයට ගෙන ඒ අයුරින් කටයුතු කරයි.
ඉමේ ඛෝ භික්ඛවේ පඤ්ච ආදීනවා ආයතකේන ගීතස්සරේන ධම්මං භණන්තස්සාති.
මහණෙනි, මේ වනාහී ධර්මය දිගට අදිමින් ගීතස්වරයෙන් කියන්නහුට ආදීනව පස යි.
සාදු! සාදු!! සාදු!!!
ගීතස්සර සූත්‍රය නිමා විය.
