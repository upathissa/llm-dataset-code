අංගුත්තර නිකාය
අට්ඨක නිපාතෝ
8.1.5.9. පඨම ලෝකවිජය සුත්තං
8.1.5.9. ලොව ජය ගැනීම ගැන වදාළ පළමු දෙසුම
ඒකං සමයං භගවා සාවත්ථියං විහරති පුබ්බාරාමේ මිගාරමාතුපාසාදේ. අථ ඛෝ විසාඛා මිගාරමාතා යේන භගවා තේනුපසංකමි ....(පෙ).... ඒකමන්තං නිසින්නං ඛෝ විසාඛං මිගාරමාතරං භගවා ඒතදවෝච:
එක් සමයක භාග්‍යවතුන් වහන්සේ සැවැත් නුවර පූර්වාරාමය නම් මිගාර මාතු ප්‍රාසාදයෙහි වැඩවසන සේක. එකල්හී මිගාර මාතා විශාඛා උපාසිකාවෝ භාග්‍යවතුන් වහන්සේ වෙත පැමිණියා ය. ….(පෙ)…. එකත්පස් ව හුන් විශාඛා මිගාර මාතාවට භාග්‍යවතුන් වහන්සේ මෙය වදාළ සේක.
චතුහි ඛෝ විසාඛේ, ධම්මේහි සමන්නාගතෝ මාතුගාමෝ ඉධලෝකවිජයාය පටිපන්නෝ හෝති, අයංසා ලෝකෝ ආරද්ධෝ හෝති. කතමේහි චතුහි: ඉධ විසාඛේ, මාතුගාමෝ සුසංවිහිතකම්මන්තෝ හෝති සංඝහිතපරිජනා, භත්තු මනාපං චරති, සම්භතං අනුරක්ඛති.
“විශාඛාවෙනි, සතර කරුණකින් සමන්විත වූ ස්ත්‍රිය මෙලොව දිනීම පිණිස පිළිපන්නී වෙයි. ඇය විසින් මෙලොව සතුටු කරන්නී වෙයි. ඒ කවර සතරකින් ද යත්,
විශාඛාවෙනි, මෙහිලා ස්ත්‍රිය මැනැවින් සකස් කොට කටයුතු කරන්නී වෙයි. සිය පිරිවර ජනයා හට සංග්‍රහ කරන ලද්දී වෙයි. සැමියා හට මනාප ලෙස හැසිරෙන්නී වෙයි. සැමියා ඉපැයූ දෙය රකින්නී වෙයි.
1. කතඤ්ච විසාඛේ, මාතුගාමෝ සුසංවිහිතකම්මන්තෝ හෝති: ඉධ විසාඛේ, මාතුගාමෝ යේ තේ භත්තු අබ්භන්තරා කම්මන්තා උණ්ණාති වා කප්පාසාති වා, තත්ථ දක්ඛා හෝති අනලසා, තත්‍රූපායාය වීමංසාය සමන්නාගතා අලං කාතුං අලං සංවිධාතුං. ඒවං ඛෝ විසාඛේ, මාතුගාමෝ සුසංවිහිතකම්මන්තෝ හෝති.
1. විශාඛාවෙනි, කෙසේ නම් ස්ත්‍රිය මැනැවින් සකස් කොට කටයුතු කරන්නී ද? විශාඛාවෙනි, මෙහිලා ස්ත්‍රිය ස්වාමියාගේ නිවසෙහි ඇති කටයුතු අතර එළුලොම් කැටීම වේවා, කපු කැටීම වේවා, එහිලා දක්ෂ වෙයි. අලස නැත්තී වෙයි. කටයුතු සංවිධානය කිරීමෙහි උපාය වීමංසනයෙන් යුතු වෙයි. විශාඛාවෙනි, මෙසේ ස්ත්‍රිය මැනැවින් සකස් කොට කටයුතු කරන්නී වෙයි.
2. කථඤ්ච විසාඛේ මාතුගාමෝ සංගහිතපරිජනෝ හෝති, ඉධ විසාඛේ මාතුගාමෝ යෝ සෝ භත්තු අබ්භන්තරෝ අන්තෝජනෝ දාසාති වා පෙස්සාති වා කම්මකරාති වා, තේසං කතඤ්ච කතතෝ ජානාති. අකතඤ්ච අකතතෝ ජානාති, ගිලානකානඤ්ච බලාබලං ජානාති, ඛාදනීයභෝජනීයඤ්චස්ස පච්චංසේන සංවිභජති. ඒවං ඛෝ විසාඛේ,මාතුගාමෝ සංගහිතපරිජනෝ හෝති.
2. විශාඛාවෙනි, කෙසේ නම් ස්ත්‍රිය සිය පිරිවර ජනයා හට සංග්‍රහ කරන ලද්දී වෙයි ද? විශාඛාවෙනි, මෙහිලා ස්ත්‍රිය ස්වාමියාගේ යම් ඒ අභ්‍යන්තර ජනයා වෙත් ද, මෙහෙකරුවන් වේවා, දාසයන් වේවා, කම්කරුවන් වේවා සිටිත් ද, ඔවුන් කළ දේ කළ දේ වශයෙන් දන්නීය. නොකළ දේ නොකළ දේ වශයෙන් දන්නී ය. ගිලන් වූවන්ගේ ගිලන් බව ත්, බල – දුබල බව ත් දන්නී ය. ඔවුන්ට කන බොන දෑ බෙදා හදා දෙන්නී ය. විශාඛාවෙනි, මෙසේ ස්ත්‍රිය සිය පිරිවර ජනයා හට සංග්‍රහ කරන ලද්දී වෙයි.
3. කතඤ්ච විසාඛේ, මාතුගාමෝ භත්තු මනාපං චරති, ඉධ විසාඛේ, මාතුගාමෝ යං භත්තු අමනාපසංඛාතං, තං ජීවිතහේතුපි න අජ්ඣාචරති. ඒවං ඛෝ විසාඛේ, මාතුගාමෝ භත්තු මනාපං චරති.
3. විශාඛාවෙනි, කෙසේ නම් ස්ත්‍රිය සැමියා හට මනාප ලෙස හැසිරෙන්නී වෙයි ද? විශාඛාවෙනි, මෙහිලා ස්ත්‍රිය යමක් ස්වාමියා හට අමනාප යැයි කියන ලද්දේ ද, එබඳු දෙයක් දිවි යත ත් නොකරන්නී වෙයි. මෙසේ විශාඛාවෙනි, ස්ත්‍රිය සැමියා හට මනාප ලෙස හැසිරෙන්නී වෙයි.
4. කථඤ්ච විසාඛේ මාතුගාමෝ සම්භතං අනුරක්ඛති, ඉධ විසාඛේ, මාතුගාමෝ යං භත්තා ආහරති, ධනං වා ධඤ්ඤං වා රජතං වා ජාතරූපං වා, තං ආරක්ඛේන ගුත්තියා සම්පාදේති. තත්ථ ච හෝති අධුත්තී අථේනී අසොණ්ඩී අවිනාසිකා, ඒවං ඛෝ විසාඛේ, මාතුගාමෝ සම්භතං අනුරක්ඛති. ඉමේහි ඛෝ විසාඛේ, චතුහි ධම්මේහි සමන්නාගතෝ මාතුගාමෝ ඉධ ලෝකවිජයාය පටිපන්නෝ හෝති, අයංසා ලෝකෝ ආරද්ධෝ හෝති.
4. විශාඛාවෙනි, කෙසේ නම් ස්ත්‍රිය සැමියා ඉපැයූ දෙය රකින්නී වෙයි ද? විශාඛාවෙනි, මෙහිලා ස්ත්‍රිය තම ස්වාමියා යම් ධනයක් හෝ ධාන්‍යයක් හෝ රනක් හෝ රැගෙන එයි නම්, එය ආරක්ෂා කරයි. රකියි. එහිලා ධූර්ත නැත්තී, සොර නැත්තී, ලොල් නැත්තී, එය නොනසන්නී වෙයි. මෙසේ විශාඛාවෙනි, ස්ත්‍රිය සැමියා ඉපැයූ දෙය රකින්නී වෙයි. විශාඛාවෙනි, මේ සතර කරුණින් සමන්විත වූ ස්ත්‍රිය මෙලොව දිනීම පිණිස පිළිපන්නී වෙයි. ඇය විසින් මෙලොව සතුටු කරන්නී වෙයි.
චතුහි ඛෝ විසාඛේ, ධම්මේහි සමන්නාගතෝ මාතුගාමෝ පරලෝකවිජයාය පටිපන්නෝ හෝති, පරස්සාලෝකෝ ආරද්ධෝ හෝති. කතමේහි චතුහි: ඉධ විසාඛේ, මාතුගාමෝ සද්ධා සම්පන්නෝ හෝති සීලසම්පන්නෝ හෝති, චාගසම්පන්නෝ හෝති, පඤ්ඤාසම්පන්නෝ හෝති.
විශාඛාවෙනි, සතර කරුණකින් සමන්විත වූ ස්ත්‍රිය පරලොව දිනීම පිණිස පිළිපන්නී වෙයි. ඇය විසින් පරලොව සතුටු කරන්නී වෙයි. ඒ කවර සතරකින් ද යත්,
විශාඛාවෙනි, මෙහිලා ස්ත්‍රිය ශ්‍රද්ධාවෙන් යුක්ත වෙයි. සීලයෙන් යුක්ත වෙයි. ත්‍යාගයෙන් යුක්ත වෙයි. ප්‍රඥාවෙන් යුක්ත වෙයි.
5. කථඤ්ච විසාඛේ මාතුගාමෝ සද්ධාසම්පන්නෝ හෝති, ඉධ විසාඛේ, මාතුගාමෝ සද්ධෝ හෝති, සද්දහති තථාගතස්ස බෝධිං ඉතිපි සෝ භගවා අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථී සත්ථා දේවමනුස්සානං බුද්ධෝ භගවාති. ඒවං ඛෝ විසාඛේ, මාතුගාමෝ සද්ධාසම්පන්නෝ හෝති.
5. විශාඛාවෙනි, කෙසේ නම් ස්ත්‍රිය ශ්‍රද්ධාසම්පන්න වෙයි ද? විශාඛාවෙනි, මෙහිලා ස්ත්‍රිය සැදැහැවත් වෙයි. තථාගතයන් වහන්සේගේ අවබෝධය අදහා ගන්නී වෙයි. එනම් ‘මේ මේ කරුණින් ඒ භාග්‍යවතුන් වහන්සේ අරහං වන සේක. සම්මා සම්බුද්ධ වන සේක. විජ්ජාචරණ සම්පන්න වන සේක. සුගත වන සේක. ලෝකවිදූ වන සේක. අනුත්තරෝ පුරිසදම්ම සාරථී වන සේක. සත්ථා දේවමනුස්සානං වන සේක. බුද්ධ වන සේක. භගවා වන සේක’ යනුවෙනි. විශාඛාවෙනි, මෙසේ ස්ත්‍රිය ශ්‍රද්ධා සම්පන්න වෙයි.
6. කථඤ්ච විසාඛේ, මාතුගාමෝ සීලසම්පන්නෝ හෝති: ඉධ විසාඛේ මාතුගාමෝ පාණාතිපාතා පටිවිරතෝ හෝති ....(පෙ).... සුරාමේරය මජ්ජපමාදට්ඨානා පටිවිරතෝ හෝති. ඒවං ඛෝ විසාඛේ, මාතුගාමෝ සීල සම්පන්නෝ හෝති.
6. විශාඛාවෙනි, කෙසේ නම් ස්ත්‍රිය සීලසම්පන්න වෙයි ද? විශාඛාවෙනි, මෙහිලා ස්ත්‍රිය සතුන් මැරීමෙන් වැළකුණී වෙයි. ….(පෙ)…. මත්පැන් හා මත්ද්‍රව්‍ය භාවිතයෙන් වැළකුණී වෙයි. විශාඛාවෙනි, මෙසේ ස්ත්‍රිය සීල සම්පන්න වෙයි.
7. කථඤ්ච විසාඛේ, මාතුගාමෝ චාගසම්පන්නෝ හෝති: ඉධ විසාඛේ මාතුගාමෝ විගතමලමච්ඡේරේන චේතසා අගාරං අජ්ඣාවසතී මුත්තාචාගා පයතපාණී වොස්සග්ගරතා යාචයෝගා දානසංවිභාගරතා. ඒවං ඛෝ විසාඛේ, මාතුගාමෝ චාගසම්පන්නෝ හෝති.
7. විශාඛාවෙනි, කෙසේ නම් ස්ත්‍රිය ත්‍යාග සම්පන්න වෙයි ද? විශාඛාවෙනි, මෙහිලා ස්ත්‍රිය ත්‍යාගවන්තියක් වෙයි. මසුරුමල දුරු වූ සිතින් ගෙදර වසන්නී වෙයි. දානය පිණිස අත්හැර දොවනා ලද අත් ඇත්තී වෙයි. අනුන්ගේ ඉල්ලීමට සුදුසු වන්නී වෙයි. දන් බෙදන්නී වෙයි. දන් බෙදීමෙහි ඇලුණී වෙයි. විශාඛාවෙනි, මෙසේ ස්ත්‍රිය ත්‍යාග සම්පන්න වෙයි.
8. කථඤ්ච විසාඛේ, මාතුගාමෝ පඤ්ඤාසම්පන්නෝ හෝති: ඉධ විසාඛේ, මාතුගාමෝ පඤ්ඤවා හෝති ....(පෙ).... ඒවං ඛෝ විසාඛේ, මාතුගාමෝ පඤ්ඤාසම්පන්නෝ හෝති. ඉමේහි ඛෝ විසාඛේ, චතුහි ධම්මේහි සමන්නාගතෝ මාතුගාමෝ පරලෝකවිජයාය පටිපන්නෝ හෝති, පරස්සා ලෝකෝ ආරද්ධෝ හෝතීති.
8. විශාඛාවෙනි, කෙසේ නම් ස්ත්‍රිය ප්‍රඥා සම්පන්න වෙයි ද? විශාඛාවෙනි, මෙහිලා ස්ත්‍රිය ප්‍රඥාවන්තියක් වෙයි. හටගැනීම ත්, නැතිවීම ත් දැකීමට සමර්ථ ප්‍රඥාවෙන් යුක්ත වූවා වෙයි. ආර්ය වූ තියුණු අවබෝධය ඇති කරවන, මැනැවින් දුක් ක්ෂය කරවන ප්‍රඥාවෙන් යුක්ත වූවා වෙයි. විශාඛාවෙනි, මෙසේ ස්ත්‍රිය ප්‍රඥා සම්පන්න වෙයි.
විශාඛාවෙනි, මේ සතර කරුණෙන් සමන්විත වූ ස්ත්‍රිය පරලොව දිනීම පිණිස පිළිපන්නී වෙයි. ඇය විසින් පරලොව සතුටු කරන්නී වෙයි.
(ගාථා)
1. සුසංවිහිතකම්මන්තා සංගහීතපරිජ්ජනා
භත්තු මනාපං චරති සම්භතං අනුරක්ඛති
1. ස්ත්‍රිය මැනැවින් සංවිධානය කොට කටයුතු කරන්නී, සිය පිරිවර ජනයාට ද මැනැවින් සලකන ලද්දී, ස්වාමියා සතුටු වන අයුරින් හැසිරෙයි. සැමියා සපයන ධනය රකියි.
2. සද්ධා සීලේන සම්පන්නා වදඤ්ඤූ වීතමච්ඡරා,
නිච්චං මග්ගං විසෝධේති සොත්ථානං සම්පරායිකං
2. ශ්‍රද්ධාවෙන් ද, සීලයෙන් ද, ඉල්ලා සිටින්නවුන්ගේ වචන දන්නී වෙයි ද, මසුරු මල බැහැර කළ සිතින් වසයි ද, පරලොව සැප ලැබෙන මාර්ගය නිතර පිරිසිදු කරයි ද,
3. ඉච්චේතේ අට්ඨ ධම්මා ච යස්සා විජ්ජන්ති නාරියා,
තම්පි සීලවතිං ආහු ධම්මට්ඨං සච්චවාදිනිං
3. මේ අෂ්ට ධර්මය යම් ස්ත්‍රියක් තුළ තිබෙයි නම්, ධර්මයෙහි පිහිටි ඇය සිල්වතියකි. සත්‍යය පවසන්නියකි.
4. සෝළසාකාරසම්පන්නා අට්ඨංගසුසමාගතා,
සා තාදිසී සීලවතී උපාසිකා උපපජ්ජති දේවලෝකං මනාපං
4. ස්ත්‍රිය තමා ත් මේ අංග අට සමාදන් වෙයි. අන්‍යයන් ද සමාදන් කරවන්නී වෙයි. එවිට අංග දහසයකි. මෙබඳු වූ සිල්වත් උපාසිකාව මනාපකායික දෙව්ලොවට පැමිණෙන්නී ය.
සාදු! සාදු!! සාදු!!!
පඨම ලෝකවිජය සූත්‍රය නිමා විය.
