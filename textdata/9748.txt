අංගුත්තර නිකාය
පඤ්චක නිපාතෝ
5.3.3.4. ගිලානූපට්ඨාක සුත්තං
5.3.3.4. ගිලානෝපස්ථායකයා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ ගිලානූපට්ඨාකෝ නාලං ගිලානං උපට්ඨාතුං. කතමේහි පඤ්චහි:
මහණෙනි, පස් කරුණකින් සමන්විත වූ ගිලානෝපස්ථායකයා ගිලානෝපස්ථානයට නුසුදුසු වෙයි. ඒ කවර පස් කරුණකින් ද යත්;
න පටිබලෝ හෝති භේසජ්ජං සංවිධාතුං. සප්පායාසප්පායං න ජානාති, අසප්පායං උපනාමේති, සප්පායං අපනාමේති. ආමිසන්තරෝ ගිලානං උපට්ඨහති නෝ මෙත්තචිත්තෝ. ජේගුච්ඡි හෝති උච්චාරං වා පස්සාවං වා වන්තං වා ඛේළං වා නීහරිතුං න පටිබලෝ හෝති ගිලානං කාලේන කාලං ධම්මියා කථාය සන්දස්සේතුං සමාදපේතුං සමුත්තේජේතුං සම්පහංසේතුං.
බෙහෙත් පිළියෙල කරන්නට ප්‍රතිබල නොවෙයි. රෝගයට හිත අහිත දේ ගැන නොදන්නේ වෙයි, රෝගයට අහිත දේ දෙන්නේ වෙයි, රෝගයට හිත දේ ඉවත් කරන්නේ වෙයි. මෙත් සිතින් තොර වූයේ ලාභාපේක්ෂාවෙන් ගිලනාට උපස්ථාන කරන්නේ වෙයි. රෝගියාගේ මල හෝ මූත්‍රා හෝ වමනය හෝ කෙළ හෝ බැහැර කරන්නට පිළිකුල් ඇත්තේ වෙයි. රෝගියාට කලින් කල දැහැමි කථාවෙන් කරුණු පවසන්නට, සමාදන් කරවන්නට, උනන්දු කරවන්නට, සතුටු කරවන්නට ප්‍රතිබල නොවෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ගිලානූපට්ඨාකෝ නාලං ගිලානං උපට්ඨාතුං.
මහණෙනි, මේ පස් කරුණෙන් සමන්විත වූ ගිලානෝපස්ථායකයා ගිලානෝපස්ථානයට නුසුදුසු වෙයි.
පඤ්චහි භික්ඛවේ ධම්මේහි සමන්නාගතෝ ගිලානූපට්ඨාකෝ අලං ගිලානං උපට්ඨාතුං. කතමේහි පඤ්චහි:
මහණෙනි, පස් කරුණකින් සමන්විත වූ ගිලානෝපස්ථායකයා ගිලානෝපස්ථානයට සුදුසු වෙයි. ඒ කවර පස් කරුණකින් ද යත්;
පටිබලෝ හෝති භේසජ්ජං සංවිධාතුං. සප්පායාසප්පායං ජානාති, අසප්පායං අපනාමේති, සප්පායං උපනාමේති. මෙත්තචිත්තෝ ගිලානං උපට්ඨහති නෝ ආමිසන්තරෝ. අජේගුච්ඡී හෝති උච්චාරං වා පස්සාවං වා වන්තං වා ඛේළං වා නීහරිතුං. පටිබලෝ හෝති ගිලානං කාලේන කාලං ධම්මියා කථාය සන්දස්සේතුං. සමාදපේතුං සමුත්තේජේතුං සම්පහංසේතුං.
බෙහෙත් පිළියෙල කරන්නට ප්‍රතිබල වෙයි. රෝගයට හිත අහිත දේ ගැන දන්නේ වෙයි, රෝගයට අහිත දේ ඉවත් කරන්නේ වෙයි, රෝගයට හිත දේ දෙන්නේ වෙයි. මෙත් සිතින් යුතු වූයේ ලාභාපේක්ෂාවෙන් තොර ව ගිලනාට උපස්ථාන කරන්නේ වෙයි. රෝගියාගේ මල හෝ මූත්‍රා හෝ වමනය හෝ කෙළ හෝ බැහැර කරන්නට පිළිකුල් නැත්තේ වෙයි. රෝගියාට කලින් කල දැහැමි කථාවෙන් කරුණු පවසන්නට, සමාදන් කරවන්නට, උනන්දු කරවන්නට, සතුටු කරවන්නට ප්‍රතිබල වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ ගිලානූපට්ඨාකෝ අලං ගිලානං උපට්ඨාතුන්ති.
මහණෙනි, මේ පස් කරුණෙන් සමන්විත වූ ගිලානෝපස්ථායකයා ගිලානෝපස්ථානයට සුදුසු වෙයි.
සාදු! සාදු!! සාදු!!!
ගිලානූපට්ඨාක සූත්‍රය නිමා විය.
