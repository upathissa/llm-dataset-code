ඛුද්දක නිකාය
ථේර ගාථා
10.1.1. කාළුදායිත්ථේරගාථා
10.1.1. කාළුදායි තෙරුන්ගේ ගාථා
527.අංගාරිනෝ දාති දුමා භදන්තේ
ඵලේසිනෝ ඡදනං විප්පහාය
තේ අච්චිමන්තෝ’ව පභාසයන්ති
සමයෝ මහාවීර භගීරථානං
527. පින්වත් මුනිඳුනි, දැන් ගස්වල කොළ හැලිල තියෙන්නෙ. අලුතින් ගෙඩි හටගන්ට ළඟයි. අතු අග පිපිල තියෙන මල් දිලිසෙන ගිනි අඟුරු පාටයි. ඒ ගස් බබලනවා ගිනි සිළුව වගේ. මහා වීර මුනිඳාණෙනි, ශාක්‍යයන්ටත් පිහිට වෙන්න දැන් කල් පැමිණිලා!

528.දුමානි ඵල්ලාති මනෝරමානි
සමන්තතෝ සබ්බදිසා පවන්ති
පත්තං පහාය ඵලමාසසානා
කාලෝ ඉතෝ පක්කමනාය වීර
528. ඒ ගස්වල ලස්සන මල් පිපිලා හැම පැත්තටම සුවඳ හමනවා. දැන් ඒ ගස්, කොළ අත්හැරියා. ඔය සූදානමින් ඉන්නෙ ගෙඩි පිළිගන්ට. මහාවීර මුනිඳුනි, දැන් ඉතින් අපට පිටත්වෙන්න කල් පැමිණිලා!

529.නේවාතිසීතං න පනාතිඋණ්හං
සුඛා උතු අද්ධනියා භදන්තේ
පස්සන්තු තං සාකියා කෝළියා ච
පච්ඡාමුඛං රෝහිණිං තාරයන්තං
529. පින්වත් මුනිඳුනි, දැන් ගොඩාක් සීතලත් නෑ. ගොඩාක් රස්නෙත් නෑ. දීර්ඝ ගමනකට හොඳ සනීප දේශගුණයක් තියෙන්නෙ. ඔබවහන්සේ රෝහිණී ගංගාවෙන් එතෙර වෙලා වඩින කොට බටහිර පැත්තේ ඉන්න ශාක්‍ය කෝලිය වංශිකයන්ට ඔබවහන්සේව දැක බලාගන්ට ලැබේවා!

530.ආසාය කසතේ ඛෙත්තං බීජං ආසාය වප්පති
ආසාය වාණිජා යන්ති සමුද්දං ධනහාරකා
යාය ආසාය තිට්ඨාමි සා මේ ආසා සමිජ්ඣතු
530. හරිම ආසාවෙනුයි ගොවියන් කුඹුරක් හාන්නෙ. බිත්තර වී වපුරන්නෙත් ආසාවෙන්මයි. වෙළෙන්ඳන් මහ මුහුදේ ගමන් යන්නේ සල්ලි හොයන්ට ආසාවෙනුයි. මා තුළ ද ආසාවක් තිබේ. මගේ ඒ ආසාවත් ඉෂ්ට වේවා!

531.පුනප්පුනං චේව වපන්ති බීජං
පුනප්පුනං වස්සති දේවරාජා
පුනප්පුනං ඛෙත්තං කසන්ති කස්සකා
පුනප්පුනං ධඤ්ඤමුපේති රට්ඨං
531. ගොවියෝ ආයෙමත් බිත්තර වී වපුරනවා. ආයෙ ආයෙමත් වැස්ස වහිනවා. එතකොට ගොවියන් ද ආයෙ ආයෙමත් කුඹුරු හානවා. එතකොට රටට ආයෙ ආයෙමත් සහල් ලැබෙනවා.

532.පුනප්පුනං යාචනකා චරන්ති
පුනප්පුනං දානපතී දදන්ති
පුනප්පුනං දානපතී දදිත්වා
පුනප්පුනං සග්ගමුපෙන්ති ඨානං
532. යාචකයොත් ආයෙ ආයෙමත් ගෙවල්වලට යනවා. දන් දෙන අය ආයෙ ආයෙමත් දන් දෙනවා. දන් දෙන අය ආයෙ ආයෙමත් දන් දීලා ආයෙ ආයෙමත් සුගතියේ උපදිනවා.

533.වීරෝ හවේ සත්තයුගං පුනේති
යස්මිං කුලේ ජායති භූරිපඤ්ඤෝ
මඤ්ඤාමහං සක්කති දේවදේවෝ
තයා හි ජාතෝ මුනි සච්චනාමෝ
533. යම් පවුලක මහා ප්‍රඥාවන්ත, වීරියවන්ත උත්තමයෙක් ඉපදුණොත් ඇත්තෙන්ම හත් වරිගෙටම සැනසීම ලැබෙනවා. දේවාතිදේව වූ භාග්‍යවතුන් වහන්සේට ඊටත් වඩා සැනසීමක් ලෝකයට දෙන්න පුළුවන් කියලයි මම හිතන්නෙ. ‘සත්‍යය’ කියල කියන්න පුළුවන් වෙන්නෙ ඔබවහන්සේට විතරයි.

534.සුද්ධෝදනෝ නාම පිතා මහේසිනෝ
බුද්ධස්ස මාතා පන මායනාමා
යා බෝධිසත්තං පරිහරිය කුච්ඡිනා
කායස්ස භේදා තිදිවම්හි මෝදති
534. මහා ඉසිවරයාණන් වූ අපගේ මුනිඳුන්ගේ පියතුමා සුදොවුන් රජුය. පින්වත් බිසවුන් වහන්සේ බෝසත් කුමරාව කුසින් උසුලාගෙන ඇති දැඩි කළා. මරණින් මතු තුසිතයේ උපන්නා. ඒ මායා බිසව බුද්ධ මාතාවය.

535.සා ගෝතමී කාලකතා ඉතෝ චුතා
දිබ්බේහි කාමේහි සමංගිභූතා
සා මෝදති කාමගුණේහි පඤ්චහි
පරිවාරිතා දේවගණේහි තේහි
535. ඉතින් ඒ බුද්ධ මාතාව මෙලොවින් චුත වෙලා දිව්‍ය සැපයට පත්වුණා. දැන් ඈ දෙවි පිරිස් පිරිවරා ගෙන දෙව්ලොව සැප විඳිනවා.

536.බුද්ධස්ස පුත්තොම්හි අසය්හසාහිනෝ
අංගීරසස්සප්පටිමස්ස තාදිනෝ
පිතුපිතා මය්හං තුවංසි සක්ක
ධම්මේන මේ ගෝතම අය්‍යකෝසී’ති
536. අසහාය වූ පිළිමයකට නගාලිය නොහැකි වූ අකම්පිත සිත් ඇති බුදුසමිඳුන්ගේ පුත් රුවනකි මමත්. සුදොවුන් ශාක්‍ය රජතුමනි, එනිසා ඔබ ඒ මගේ පියාගේ පියාය. පින්වත් ගෞතම රජුනි, දැහැමි වූ ඔබ මගේ සීයා වේ.

ඉත්ථං සුදං ආයස්මා කාළුදායී ථෝරෝ ගාථායෝ අභාසිත්ථා’ති.
මෙය වනාහී ආයුෂ්මත් කාළුදායී නම් රහත් මුනිඳුන් වදාළ ගාථාවන් ය.
