අංගුත්තර නිකාය
දසක නිපාතෝ
10.3.1.3. මිච්ඡත්ත සුත්තං
10.3.1.3. වැරදි දෙය ගැන වදාළ දෙසුම
මිච්ඡත්තං භික්ඛවේ ආගම්ම විරාධනා හෝති, නෝ ආරාධනා. කථඤ්ච භික්ඛවේ මිච්ඡත්තං ආගම්ම විරාධනා හෝති නෝ ආරාධනා:
“මහණෙනි, වැරදි දෙයකට පැමිණීමෙන් වරදින්නේ ම වෙයි. යහපතක් නොවන්නේ ය. මහණෙනි, වැරදි දෙයකට පැමිණීමෙන් වරදින්නේ කෙසේද? යහපතක් නොවන්නේ කෙසේද?
මිච්ඡාදිට්ඨිකස්ස භික්ඛවේ මිච්ඡාසංකප්පෝ පහෝති, මිච්ඡාසංකප්පස්ස මිච්ඡාවාචා පහෝති, මිච්ඡාවාචස්ස මිච්ඡාකම්මන්තෝ පහෝති, මිච්ඡාකම්මන්තස්ස මිච්ඡා ආජීවෝ පහෝති, මිච්ඡාආජීවස්ස මිච්ඡාවායාමෝ පහෝති, මිච්ඡාවායාමස්ස මිච්ඡාසති පහෝති, මිච්ඡාසතිස්ස මිච්ඡාසමාධි පහෝති, මිච්ඡාසමාධිස්ස මිච්ඡාඤාණං පහෝති, මිච්ඡාඤාණිස්ස මිච්ඡාවිමුත්ති පහෝති. ඒවං ඛෝ භික්ඛවේ මිච්ඡත්තං ආගම්ම විරාධනා හෝති නෝ ආරාධනා.
මහණෙනි, වැරදි දෘෂ්ටියක් ඇති කෙනාට හරියන්නේ වැරදි සංකල්පයයි.  වැරදි සංකල්පය ඇති කෙනාට හරියන්නේ වැරදි වචන භාවිතයයි. වැරදි වචන භාවිතය ඇති කෙනාට හරියන්නේ වැරදි කායික ක්‍රියාවන් ය. වැරදි කායික ක්‍රියා ඇති කෙනාට හරියන්නේ වැරදි ජීවිකාවයි. වැරදි ජීවිකාව ඇති කෙනාට හරියන්නේ වැරදි වීර්යයයි. වැරදි වීර්යය ඇති කෙනාට හරියන්නේ වැරදි සිහියයි. වැරදි සිහිය ඇති කෙනාට හරියන්නේ වැරදි සමාධියයි. වැරදි සමාධිය ඇති කෙනාට හරියන්නේ වැරදි ඥානයයි. වැරදි ඥානය ඇති කෙනාට හරියන්නේ වැරදි විමුක්තියයි. මහණෙනි, මේ අයුරින් වැරදි දෙයකට පැමිණීමෙන් වරදින්නේ ම වෙයි. යහපතක් නොවන්නේ ය.
සම්මත්තං භික්ඛවේ ආගම්ම ආරාධනා හෝති, නෝ විරාධනා කථඤ්ච භික්ඛවේ සම්මත්තං ආගම්ම ආරාධනා හෝති, නෝ විරාධනා:
මහණෙනි, නිවැරදි දෙයකට පැමිණීමෙන් යහපතක් වන්නේ ම වෙයි. වැරැද්දක් නොවන්නේ ය. මහණෙනි, නිවැරදි දෙයකට පැමිණීමෙන් යහපතක් වන්නේ කෙසේද? වැරැද්දක් නොවන්නේ කෙසේද?
සම්මාදිට්ඨිකස්ස භික්ඛවේ සම්මාසංකප්පෝ පහෝති, සම්මාසංකප්පස්ස සම්මාවාචා පහෝති, සම්මාවාචස්ස සම්මාකම්මන්තෝ පහෝති, සම්මාකම්මන්තස්ස සම්මා ආජීවෝ පහෝති, සම්මා ආජීවස්ස සම්මාවායාමෝ පහෝති, සම්මා වායාමස්ස සම්මාසති පහෝති, සම්මාසතිස්ස සම්මා සමාධි පහෝති, සම්මාසමාධිස්ස සම්මාඤාණං පහෝති, සම්මාඤාණිස්ස සම්මාවිමුත්ති පහෝති. ඒවං ඛෝ භික්ඛවේ සම්මත්තං ආගම්ම ආරාධනා හෝති නෝ විරාධනා ති.
මහණෙනි, නිවැරදි දෘෂ්ටියක් ඇති කෙනාට හරියන්නේ නිවැරදි සංකල්පයයි. නිවැරදි සංකල්පය ඇති කෙනාට හරියන්නේ නිවැරදි වචන භාවිතයයි. නිවැරදි වචන භාවිතය ඇති කෙනාට හරියන්නේ නිවැරදි කායික ක්‍රියාවන් ය. නිවැරදි කායික ක්‍රියා ඇති කෙනාට හරියන්නේ නිවැරදි ජීවිකාවයි. නිවැරදි ජීවිකාව ඇති කෙනාට හරියන්නේ නිවැරදි වීර්යයයි. නිවැරදි වීර්යය ඇති කෙනාට හරියන්නේ නිවැරදි සිහියයි. නිවැරදි සිහිය ඇති කෙනාට හරියන්නේ නිවැරදි සමාධියයි. නිවැරදි සමාධිය ඇති කෙනාට හරියන්නේ නිවැරදි ඥානයයි. නිවැරදි ඥානය ඇති කෙනාට හරියන්නේ නිවැරදි විමුක්තියයි. මහණෙනි, මේ අයුරින් නිවැරදි දෙයකට පැමිණීමෙන් යහපතක් වන්නේ ම වෙයි. වැරැද්දක් නොවන්නේ ය.
සාදු! සාදු!! සාදු!!!
මිච්ඡත්ත සූත්‍රය නිමා විය.
