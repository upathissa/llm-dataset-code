අංගුත්තර නිකාය
පඤ්චක නිපාතෝ
5.2.3.1. පඨම චේතෝවිමුත්තිඵල සුත්තං
5.2.3.1. චේතෝ විමුක්ති ඵලය ගැන වදාළ පළමු දෙසුම
(සාවත්ථිනිදානං:)
සැවැත් නුවර දී ය …..
පඤ්චිමේ භික්ඛවේ ධම්මා භාවිතා බහුලීකතා චේතෝවිමුත්තිඵලා ච හොන්ති චේතෝවිමුත්තිඵලානිසංසා ච. පඤ්ඤාවිමුත්තිඵලා ච හොන්ති පඤ්ඤාවිමුත්තිඵලානිසංසා ච. කතමේ පඤ්ච?
මහණෙනි, මේ පස් වැදෑරුම් ධර්මයන් දියුණු කරගත් විට, බහුල වශයෙන් ප්‍රගුණ කරගත් විට චේතෝ විමුක්ති ඵලය ද ලැබෙන්නේ, චේතෝ විමුක්ති ඵලය ද අනුසස් කොට ඇත්තේ වෙයි. ප්‍රඥා විමුක්ති ඵලය ද ලැබෙන්නේ, ප්‍රඥා විමුක්ති ඵලය ද අනුසස් කොට ඇත්තේ වෙයි. ඒ කවර පසක් ද යත්;
ඉධ භික්ඛවේ භික්ඛු අසුභානුපස්සී කායේ විහරති, ආහාරේ පටික්කූලසඤ්ඤී, සබ්බලෝකේ අනභිරතසඤ්ඤී, සබ්බසංඛාරේසු අනිච්චානුපස්සී, මරණසඤ්ඤා ඛෝ පනස්ස අජ්ඣත්තං සූපට්ඨිතා හෝති.
මහණෙනි, මෙහිලා භික්ෂුව (1). කය පිළිබඳ ව අසුභ වශයෙන් නුවණින් දකිමින් වාසය කරයි. (2). ආහාරයෙහි පිළිකුල් සංඥාවෙන් යුක්ත ව, (3). සියළු ලෝකයෙහි නොඇලෙන සංඥාවෙන් යුක්ත ව, (4). සියළු සංස්කාරයන් හි අනිත්‍ය නුවණින් දකිමින්, (5). මරණ සංඥාව තමා තුළ මැනැවින් පිහිටුවා ගෙන සිටින්නේ වෙයි.
ඉමේ ඛෝ භික්ඛවේ පඤ්ච ධම්මා භාවිතා බහුලීකතා චේතෝවිමුත්තිඵලා ච හොන්ති, චේතෝවිමුත්තිඵලානිසාංසා ච. පඤ්ඤාවිමුත්තිඵලා ච හොන්ති පඤ්ඤාවිමුත්තිඵලානිසංසා ච.
මහණෙනි, මේ පස් වැදෑරුම් ධර්මයන් දියුණු කරගත් විට, බහුල වශයෙන් ප්‍රගුණ කරගත් විට චේතෝ විමුක්ති ඵලය ද ලැබෙන්නේ, චේතෝ විමුක්ති ඵලය ද අනුසස් කොට ඇත්තේ වෙයි. ප්‍රඥා විමුක්ති ඵලය ද ලැබෙන්නේ, ප්‍රඥා විමුක්ති ඵලය ද අනුසස් කොට ඇත්තේ වෙයි.
යතෝ ඛෝ භික්ඛවේ චේතෝවිමුත්තෝ ච හෝති පඤ්ඤාවිමුත්තෝ ච, අයං වුච්චති භික්ඛවේ භික්ඛූ උක්ඛිත්තපලිඝෝ ඉතිපි සංකිණ්ණපරිඛෝ ඉතිපි අබ්බූළ්හේසිකෝ ඉතිපි නිරග්ගළෝ ඉතිපි අරියෝ පන්නද්ධජෝ පන්නභාරෝ විසංයුත්තෝ ඉතිපි.
මහණෙනි, යම් කලක භික්ෂුව චේතෝ විමුක්තියෙන් හා ප්‍රඥා විමුක්තියෙන් යුක්ත වෙයි ද, මහණෙනි, මේ භික්ෂුව ‘උක්ඛිත්තපළිඝ’ හෙවත් අවිද්‍යාව නමැති බාධාව ඔසොවා බැහැර කළේ යැයි කියනු ලැබේ. ‘සංකිණ්ණ පරිඛ’ හෙවත් සසර වට අගල සිඳ බිඳ වැනසුවේ යැයි කියනු ලැබේ. ‘අබ්බූල්හේසික’ හෙවත් තෘෂ්ණාව නමති ඒෂිකා ස්ථම්භය උදුරා සිඳ දැම්මේ යැයි කියනු ලැබේ. ‘නිරග්ගල’ හෙවත් අගුල විවර කළේ යැයි කියනු ලැබේ. ‘ආර්ය පන්නධජ පන්නභාර’ හෙවත් මාන නමැති කොඩිය බිඳ හෙලූ කෙලෙස් බර බැහැර කළ ශ්‍රේෂ්ඨයා යැයි කියනු ලැබේ. ‘විසංයුත්ත’ හෙවත් සසරෙන් වෙන් වූයේ යැයි කියනු ලැබේ.
කථඤ්ච භික්ඛවේ භික්ඛු උක්ඛිත්තපලිඝෝ හෝති? ඉධ භික්ඛවේ භික්ඛුනෝ අවිජ්ජා පහීනා හෝති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. ඒවං ඛෝ භික්ඛවේ භික්ඛු උක්ඛිත්තපලිඝෝ හෝති.
මහණෙනි, භික්ෂුව ‘උක්ඛිත්තපළිඝ’ හෙවත් අවිද්‍යාව නමැති බාධාව ඔසොවා බැහැර කළේ කෙසේ ද? මහණෙනි, මෙහිලා භික්ෂුවගේ අවිද්‍යාව ප්‍රහීණ වූයේ ය. මුලින් ම සිඳී ගියේ ය. මුදුන් කරටිය සිඳුණු තල් ගසක් මෙන් වූයේ ය. අභාවයට පත්වූයේ ය. නැවත නූපදින ස්වභාවයට පත්වූයේ ය. මහණෙනි, මෙසේ භික්ෂුව ‘උක්ඛිත්තපළිඝ’ නම් වෙයි.
කතඤ්ච භික්ඛවේ භික්ඛු සංකිණ්ණපරිඛෝ හෝති? ඉධ භික්ඛවේ භික්ඛුනෝ පෝනෝභවිකෝ ජාතිසංසාරෝ පහීනෝ හෝති ....(පෙ).... ඒවං ඛෝ භික්ඛවේ භික්ඛු සංකිණ්ණපරිඛෝ හෝති.
මහණෙනි, භික්ෂුව ‘සංකිණ්ණ පරිඛ’ හෙවත් සසර වට අගල සිඳ බිඳ වැනසුවේ කෙසේ ද? මහණෙනි, මෙහිලා භික්ෂුවගේ පුනර්භවය ඇතිවෙන ඉපදෙන සසර ප්‍රහීණ වූයේ ය. ….(පෙ)…. මහණෙනි, මෙසේ භික්ෂුව ‘සංකිණ්ණ පරිඛ’ නම් වෙයි.
කථඤ්ච භික්ඛවේ භික්ඛු අබ්බූළ්හේසිකෝ හෝති? ඉධ භික්ඛවේ භික්ඛුනෝ තණ්හා පහීනා හෝති උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. ඒවං ඛෝ භික්ඛවේ භික්ඛු අබ්බූළ්හේසිකෝ හෝති.
මහණෙනි, භික්ෂුව ‘අබ්බූළ්හේසික’ හෙවත් තෘෂ්ණාව නමති ඒෂිකා ස්ථම්භය උදුරා සිඳ දැම්මේ කෙසේ ද? මහණෙනි, මෙහිලා භික්ෂුවගේ තෘෂ්ණාව ප්‍රහීණ වූයේ ය. මුලින් ම සිඳී ගියේ ය. මුදුන් කරටිය සිඳුණු තල් ගසක් මෙන් වූයේ ය. අභාවයට පත්වූයේ ය. නැවත නූපදින ස්වභාවයට පත්වූයේ ය. මහණෙනි, මෙසේ භික්ෂුව ‘අබ්බූළ්හේසික’ නම් වෙයි.
කථඤ්ච භික්ඛවේ භික්ඛු නිරග්ගළෝ හෝති? ඉධ භික්ඛවේ භික්ඛුනෝ පඤ්චෝරම්භාගියානි සංයෝජනානි පහීනානි හොන්ති උච්ඡින්නමූලානි තාලාවත්ථුකතානි අනභාවකතානි, ආයතිං අනුප්පාදධම්මානි. ඒවං ඛෝ භික්ඛවේ භික්ඛු නිරග්ගළෝ හෝති.
මහණෙනි, භික්ෂුව ‘නිරග්ගල’ හෙවත් අගුල විවර කළේ කෙසේ ද? මහණෙනි, මෙහිලා භික්ෂුවගේ පංච ඕරම්භාගීය සංයෝජනයන් ප්‍රහීණ වූයේ ය. මුලින් ම සිඳී ගියේ ය. මුදුන් කරටිය සිඳුණු තල් ගසක් මෙන් වූයේ ය. අභාවයට පත්වූයේ ය. නැවත නූපදින ස්වභාවයට පත්වූයේ ය. මහණෙනි, මෙසේ භික්ෂුව ‘නිරග්ගල’ නම් වෙයි.
කථඤ්ච භික්ඛවේ භික්ඛු අරියෝ පන්නද්ධජෝ පන්නභාරෝ විසංයුත්තෝ හෝති? ඉධ භික්ඛවේ භික්ඛුනෝ අස්මිමානෝ පහීනෝ හෝති උච්ඡින්නමූලෝ තාලාවත්ථුකතෝ අනභාවකතෝ ආයතිං අනුප්පාදධම්මෝ. ඒවං ඛෝ භික්ඛවේ භික්ඛු අරියෝ පන්නද්ධජෝ පන්නභාරෝ විසංයුත්තෝ හෝතී’ති.
මහණෙනි, භික්ෂුව ආර්ය වූයේ ත්, පන්නධජ වූයේ ත්, පන්නභාර වූයේ ත්, විසංයුත්ත වූයේ ත් කෙසේ ද? මහණෙනි, මෙහිලා භික්ෂුවගේ අස්මිමානය ප්‍රහීණ වූයේ ය. මුලින් ම සිඳී ගියේ ය. මුදුන් කරටිය සිඳුණු තල් ගසක් මෙන් වූයේ ය. අභාවයට පත්වූයේ ය. නැවත නූපදින ස්වභාවයට පත්වූයේ ය. මහණෙනි, මෙසේ භික්ෂුව ආර්ය වූයේ, පන්නධජ වූයේ, පන්නභාර වූයේ, විසංයුත්ත වූයේ වෙයි.
සාදු! සාදු!! සාදු!!!
පඨම චේතෝවිමුත්තිඵල සූත්‍රය නිමා විය.
