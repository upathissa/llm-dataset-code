ඛුද්දක නිකාය
ඉතිවුත්තක පාළි
1.2.7. දුතිය සේඛ සුත්තං
1.2.7. උතුම් අරහත්වය පිණිස පුහුණුවට වුවමනා දේ ගැන වදාළ දෙවෙනි දෙසුම
වුත්තං හේතං භගවතා, වුත්තමරහතා’ති මේ සුතං.
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
සේඛස්ස භික්ඛවේ භික්ඛුනෝ අප්පත්තමානසස්ස අනුත්තරං යෝගක්බේමං පත්ථයමානස්ස විහරතෝ බාහිරං අංගන්ති කරිත්වා නාඤ්ඤං ඒකංගම්පි සමනුපස්සාමි ඒවං බහූපකාරං යථයිදං භික්ඛවේ කල්‍යාණමිත්තතා. කල්‍යාණමිත්තෝ භික්ඛවේ භික්ඛු අකුසලං පජහති කුසලං භාවේතී’ති.
“පින්වත් මහණෙනි, තවමත් උතුම් අරහත්වයට පත්වෙච්ච නැති, ඒ අනුත්තර වූ අමා මහ නිවන අපේක්ෂාවෙන් සිටිමින් නිවන් මගේ හික්මෙන සේඛ භික්ෂුවක් ඉන්නවා. පින්වත් මහණෙනි, (ඔහුගේ ඒ නිවන් මග සම්පූර්ණ කරගැනීමට වුවමනා කරන) බාහිරව තිබෙන ගුණයක් වශයෙන් මේ කල්‍යාණ මිත්‍ර ඇසුර තරම් බොහෝ සේ උපකාර වන වෙනත් එකම එක දෙයක්වත් මා දකින්නේ නෑ. පින්වත් මහණෙනි, කල්‍යාණ මිත්‍රයන් ඇති භික්ෂුව අකුසල් නැති කරලා දානවා. කුසල් දහම් වැඩි දියුණු කරනවා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
“කල්‍යාණමිත්තෝ යෝ භික්ඛු සප්පතිස්සෝ සගාරවෝ,
කරං මිත්තානං වචනං සම්පජානෝ පතිස්සතෝ,
පාපුණේ අනුපුබ්බේන සබ්බසංයෝජනක්ඛය”න්ති
“යම් භික්ෂුවක් කල්‍යාණ මිත්‍රයන්ගේ ඇසුරේම සිටිනවා නම්, කලණ මිතුරන් කෙරෙහි යටහත් පැවැතුම් ඇති සිහි නුවණ පිහිටා ඇති ඔහු කලණ මිතුරන්ගේ වචනයට අනුවයි ඉන්නේ. නුවණින්මයි ඉන්නේ. සිහිය පිහිටුවා ගෙනයි ඉන්නේ. අන්න ඒ කෙනා ක්‍රමක්‍රමයෙන් සියලුම බන්ධන ගෙවා දමමින් ඒ අමා නිවනට පත් වෙනවා.”
අයම්පි අත්ථෝ වුත්තෝ භගවතා ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
