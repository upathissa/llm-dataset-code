සංයුත්ත නිකාය
සළායතන වග්ගෝ
1.17.20. අනාගතානිච්ච සුත්තං
1.17.20. අනාගතයේ පහළ වන අනිත්‍ය දේ ගැන වදාළ දෙසුම
චක්ඛුං භික්ඛවේ අනිච්චං අනාගතං, සෝතං ....(පෙ).... ඝානං ....(පෙ).... ජිව්හා අනිච්චා අනාගතා, කායෝ ....(පෙ).... මනෝ අනිච්චෝ අනාගතෝ. ඒවං පස්සං භික්ඛවේ සුතවා, අරියසාවකෝ චක්ඛුස්මිම්පි නිබ්බින්දති ....(පෙ).... නාපරං ඉත්ථත්තායාති පජානාතීති.
පින්වත් මහණෙනි, අනාගතයේ පහළ වෙන ඇස අනිත්‍යයි. කන ….(පෙ)…. නාසය ….(පෙ)…. අනාගතයේ පහළ වන දිව අනිත්‍යයි ….(පෙ)…. කය ….(පෙ)…. අනාගතයේ පහළ වන මනස අනිත්‍යයි. පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට, ඇස ගැනත් සත්‍ය ස්වභාවය අවබෝධ වීම තුළින් ම කලකිරෙනවා ….(පෙ)…. නිවන පිණිස කළ යුතු වෙන දෙයක් නැත්තේම යැයි අවබෝධයෙන් ම දැනගන්නවා.
සාදු! සාදු!! සාදු!!!
අනාගතානිච්ච සූත්‍රය නිමා විය.
