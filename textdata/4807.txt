සංයුත්ත නිකාය
සළායතන වග්ගෝ
1.15.9. ඉන්ද්‍රිය සම්පන්න සුත්තං
1.15.9. ඉන්ද්‍රිය සම්පන්න භික්ෂුව ගැන වදාළ දෙසුම
සාවත්ථියං....
සැවැත් නුවර දී ……
අථ ඛෝ අඤ්ඤතරෝ භික්ඛු යේන භගවා තේනුපසංකමි. ....(පෙ).... ඒකමන්තං නිසින්නෝ ඛෝ සෝ භික්ඛු භගවන්තං ඒතදවෝච: ඉන්ද්‍රියසම්පන්නෝ, ඉන්ද්‍රියසම්පන්නෝති භන්තේ, වුච්චති. කිත්තාවතා නු ඛෝ භන්තේ, ඉන්ද්‍රියසම්පන්නෝ හෝතීති?
එදා එක්තරා භික්ෂුවක් භාග්‍යවතුන් වහන්සේ වැඩසිටි තැනට පැමිණුනා ….(පෙ)…. එකත්පස්ව වාඩිවුණ ඒ භික්ෂුව භාග්‍යවතුන් වහන්සේ ගෙන් මෙකරුණ විමසුවා. “ස්වාමීනී, ‘ඉන්ද්‍රිය සම්පන්න කෙනා, ඉන්ද්‍රිය සම්පන්න කෙනා’ කියලා කියනවා. ස්වාමීනී, ඉන්ද්‍රිය සම්පන්න කෙනෙක් වෙන්නේ කවර කරුණු මත ද?”
චක්ඛුන්ද්‍රියේ චේ භික්ඛු, උදයබ්බයානුපස්සී විහරන්තෝ චක්ඛුන්ද්‍රියේ නිබ්බින්දති ....(පෙ).... සෝතින්ද්‍රියේ ....(පෙ).... ඝානින්ද්‍රයේ ....(පෙ).... ජිව්හින්ද්‍රියේ ....(පෙ).... කායින්ද්‍රියේ ....(පෙ).... මනින්ද්‍රියේ චේ භික්ඛු උදයව්‍යයානුපස්සී විහරන්තෝ මනින්ද්‍රියේ නිබ්බින්දති. නිබ්බින්දං විරජ්ජති, විරාගා විමුච්චති, විමුත්තස්මිං විමුත්තමිති ඤාණං හෝති. ඛීණා ජාති, වුසිතං බ්‍රහ්මචරියං, කතං කරණීයං, නාපරං ඉත්ථත්තායාති පජානාති. එත්තාවතා ඛෝ භික්ඛු ඉන්ද්‍රියසම්පන්නෝ හෝතීති.
පින්වත් භික්ෂුව, ඉදින් ඇස නැමැති ඉන්ද්‍රිය ගැන භික්ෂුවක් ඇතිවීම, නැතිවීම දකිමින් වාසය කරනවා නම්, ඇස නැමැති ඉන්ද්‍රිය ගැන සත්‍ය ස්වභාවයත් අවබෝධ වීම තුළින් ම කලකිරෙනවා ….(පෙ)…. කන නැමැති ඉන්ද්‍රිය ගැන ….(පෙ)…. නාසය නැමැති ඉන්ද්‍රිය ගැන ….(පෙ)…. දිව නැමැති ඉන්ද්‍රිය ගැන ….(පෙ)…. කය නැමැති ඉන්ද්‍රිය ගැන ….(පෙ)…. මනස නැමැති ඉන්ද්‍රිය ගැන භික්ෂුවක් ඇතිවීම, නැතිවීම දකිමින් වාසය කරනවා නම්, මනස නැමැති ඉන්ද්‍රිය ගැන සත්‍ය ස්වභාවයත් අවබෝධ වීම තුළින් ම කලකිරෙනවා. කලකිරුණු විට ඒ කෙරෙහි තිබුණ ඇල්ම නැතුව යනවා. ඇල්ම නැතිවීම නිසා එයින් නිදහස් වෙනවා. නිදහස් වූ විට නිදහස් වූ බවට අවබෝධ ඤාණය ඇති වෙනවා. “ඉපදීම ක්ෂය වුණා, බඹසර වාසය සම්පූර්ණ කළා, නිවන පිණිස කළ යුතු දෙය කළා, නිවන පිණිස කළ යුතු වෙන දෙයක් නැත්තේම” යැයි අවබෝධයෙන් ම දැනගන්නවා. පින්වත් මහණෙනි, ඔපමණකිනුයි භික්ෂුව ඉන්ද්‍රිය සම්පන්න කෙනෙක් වෙන්නේ.
සාදු! සාදු!! සාදු!!!
ඉන්ද්‍රිය සම්පන්න සූත්‍රය නිමා විය.
