සංයුත්ත නිකාය
මහා වග්ගෝ
1.16.49.-64. ගන්ථ සූත්‍රයෝ
1.16.49.-64. ගෙතීම් ගැන වදාළ දෙසුම්
චත්තාරෝමේ භික්ඛවේ, ගන්ථා. කතමේ චත්තාරෝ: අභිජ්ඣා කායගන්ථෝ ව්‍යාපාදා කායගන්ථෝ සීලබ්බතපරාමාසෝ කායගන්ථෝ ඉදංසම්මාභිනිවේසෝ කායගන්ථෝ. ඉමේ ඛෝ භික්ඛවේ, චත්තාරෝ ගන්ථා. ඉමේසං ඛෝ භික්ඛවේ, චතුන්නං ගන්ථානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අරියෝ අට්ඨංගිකෝ මග්ගෝ භාවේතබ්බෝ. කතමෝ අරියෝ අට්ඨංගිකෝ මග්ගෝ: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති. විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඉමේසං ඛෝ භික්ඛවේ, චතුන්නං ගන්ථානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ ගෙතීම් සතරකි. ඒ කවර සතරක් ද යත්; ලෝභයෙන් ගෙතෙන කෙලෙස් ය, ව්‍යාපාදයෙන් ගෙතෙන කෙලෙස් ය, සීලබ්බත පරාමාසයෙන් ගෙතෙන කෙලෙස් ය, ‘මෙය ම සත්‍යය ය’යි දැඩි ව බැසගැනීමෙන් ගෙතෙන කෙලෙස් ය. මහණෙනි, මේ වනාහී ගෙතීම් සතර යි. මහණෙනි, මේ සතර ගෙතීම් විශිෂ්ට ඥානයෙන් අවබෝධ කරනු පිණිස ....(පෙ).... පිරිසිඳ දැනීම පිණිස ....(පෙ).... ක්ෂය කිරීම පිණිස ....(පෙ).... ප්‍රහාණය පිණිස ආර්ය අෂ්ටාංගික මාර්ගය වැඩිය යුත්තේ ය. කවර ආර්ය අෂ්ටාංගික මාර්ගයක් ද යත්, මහණෙනි, මෙහිලා භික්ෂුව නිවැරදි දෘෂ්ටිය දියුණු කරයි. ....(පෙ).... කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි. මහණෙනි, මේ සතර ගෙතීම් විශිෂ්ට ඥානයෙන් අවබෝධ කරනු පිණිස ....(පෙ).... පිරිසිඳ දැනීම පිණිස ....(පෙ).... ක්ෂය කිරීම පිණිස ....(පෙ).... ප්‍රහාණය පිණිස මේ ආර්ය අෂ්ටාංගික මාර්ගය වැඩිය යුත්තේ ය.
