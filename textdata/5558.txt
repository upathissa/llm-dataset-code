සංයුත්ත නිකාය
සළායතන වග්ගෝ
8.1.10. මණිචූළක සුත්තං
8.1.10. මණිචූළක ගාමණීට වදාළ දෙසුම
ඒකං සමයං භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන රාජන්තේපුරේ රාජපරිසාය සන්නිසින්නානං සන්නිපතිතානං අයමන්තරාකථා උදපාදි: “කප්පති සමණානං සක්‍යපුත්තියානං ජාතරූපරජතං, සාදියන්ති සමණා සක්‍යපුත්තියා ජාතරූපරජතං, පතිගණ්හන්ති සමණා සක්‍යපුත්තියා ජාතරූපරජත”න්ති.
ඒ දිනවල භාග්‍යවතුන් වහන්සේ වැඩසිටියේ රජගහ නුවර කලන්දක නිවාප නම් වූ වේළුවනාරාමයේ. ඒ කාලයේ රජුගේ අතුළු නුවර රජ පිරිස තුළ රැස්වීමට සහභාගී වූවන් අතර මේ කතාබහ ඇතිවුණා. ශාක්‍යපුත්‍ර ශ්‍රමණයන් වහන්සේලාට රන්, රිදී, මිලමුදල් කැපයි. ශාක්‍යපුත්‍ර ශ්‍රමණයන් වහන්සේලා රන්, රිදී, මිල මුදල් ඉවසනවා. ශාක්‍යපුත්‍ර ශ්‍රමණයන් වහන්සේලා රන්, රිදී, මිලමුදල් පිළිගන්නවා කියලා.
තේන ඛෝ පන සමයේන මණිචූලකෝ ගාමණි තස්සං පරිසායං නිසින්නෝ හෝති. අථ ඛෝ මණිචූළකෝ ගාමණි තං පරිසං ඒතදවෝච: මා අය්‍යා ඒවං අවචුත්ථ. න කප්පති සමණානං සක්‍යපුත්තියානං ජාතරූපරජතං, න සාදියන්ති සමණා සක්‍යපුත්තියා ජාතරූපරජතං, න පතිගණ්හන්ති සමණා සක්‍යපුත්තියා ජාතරූපරජතං, නික්ඛිත්තමණිසුවණ්ණා සමණා සක්‍යපුත්තියා අපේතජාතරූපරජතාති. අසක්ඛි ඛෝ මණිචූළකෝ ගාමණි තං පරිසං සඤ්ඤාපේතුං. අථ ඛෝ මණිචූළකෝ ගාමණි යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ මණිචූළකෝ ගාමණි භගවන්තං ඒතදවෝච:
ඒ වෙලාවේ මණිචූලක ගාමණී, ඒ පිරිස අතර වාඩිවෙලා හිටියා. එතකොට මණිචූලක ගාමණී ඒ පිරිසට මෙහෙම කිව්වා. “ආර්යවරුනි, ඔහොම කියන්ට එපා. ශාක්‍යපුත්‍ර ශ්‍රමණයන් වහන්සේලාට රන්, රිදී, මිලමුදල් කැප නෑ. ශාක්‍යපුත්‍ර ශ්‍රමණයන් වහන්සේලා රන්, රිදී, මිලමුදල් ඉවසන්නේ නෑ. ශාක්‍යපුත්‍ර ශ්‍රමණයන් වහන්සේලා රන්, රිදී, මිලමුදල් පිළිගන්නෙත් නෑ. ශාක්‍යපුත්‍ර ශ්‍රමණයන් වහන්සේලා රන් රුවන් බැහැර කරලයි ඉන්නේ. රන්, රිදී, මිලමුදල් වලින් ඉවත් වෙලයි ඉන්නේ” කියලා. මණිචූලක ගාමණීට ඒ පිරිස දැනුවත් කරන්නට පුළුවන් වුණා. ඊට පස්සේ මණිචූලක ගාමණී භාග්‍යවතුන් වහන්සේ වැඩසිටි තැනට පැමිණුනා. පැමිණිලා භාග්‍යවතුන් වහන්සේට ආදරයෙන් වන්දනා කොට එකත්පස්ව වාඩිවුණා. එකත්පස්ව වාඩිවුණ මණිචූලක ගාමණී භාග්‍යවතුන් වහන්සේට මෙය පැවසුවා.
ඉධ භන්තේ රාජන්තේපුරේ රාජපරිසාය සන්නිසින්නානං සන්නිපතිතානං අයමන්තරා කථා උදපාදි: කප්පති සමණානං සක්‍යපුත්තියානං ජාතරූපරජතං, සාදියන්ති සමණා සක්‍යපුත්තියා ජාතරූපරජතං, පතිගණ්හන්ති සමණා සක්‍යපුත්තියා ජාතරූපරජතන්ති. ඒවං වුත්තාහං භන්තේ තං පරිසං ඒතදවෝච: මා අය්‍යා ඒවං අවචුත්ථ. න කප්පති සමණානං සක්‍යපුත්තියානං ජාතරූපරජතං, න සාදියන්ති සමණා සක්‍යපුත්තියා ජාතරූපරජතං, නපතිගණ්හන්ති සමණා සක්‍යපුත්තියා ජාතරූපරජතං, නික්ඛිත්තමණිසුවණ්ණා සමණා සක්‍යපුත්තියා අපේතජාතරූපරජතාති. අසක්ඛිං ඛෝහං තං භන්තේ පරිසං සඤ්ඤාපේතුං. කච්චාහං භන්තේ ඒවං ව්‍යාකරමානෝ වුත්තවාදී චේව භගවතෝ හෝමි, න ච භගවන්තං අභූතේන අබ්භාචික්ඛාමි, ධම්මස්ස චානුධම්මං ව්‍යාකරෝමි, න ච කෝචි සහධම්මිකෝ වාදානුපාතෝ ගාරය්හං ඨානං ආගච්ඡතීති.
“ස්වාමීනී, මෙහි රජුගේ ඇතුළු නුවර රජ පිරිස තුළ රැස්වීමට සහභාගී වූවන් අතර මේ කතාබහ ඇතිවුණා. ශාක්‍යපුත්‍ර ශ්‍රමණයන් වහන්සේලාට රන්, රිදී, මිලමුදල් කැපයි. ශාක්‍යපුත්‍ර ශ්‍රමණයන් වහන්සේලා රන්, රිදී, මිල මුදල් ඉවසනවා. ශාක්‍යපුත්‍ර ශ්‍රමණයන් වහන්සේලා රන්, රිදී, මිලමුදල් පිළි ගන්නවා කියලා. මෙසේ පැවසූ විට ස්වාමීනි, මං ඒ පිරිසට මෙහෙම කිව්වා. “ආර්යවරුනි, ඔහොම කියන්ට එපා. ශාක්‍යපුත්‍ර ශ්‍රමණයන් වහන්සේලාට රන්, රිදී, මිලමුදල් කැප නෑ. ශාක්‍යපුත්‍ර ශ්‍රමණයන් වහන්සේලා රන්, රිදී, මිලමුදල් ඉවසන්නේ නෑ. ශාක්‍යපුත්‍ර ශ්‍රමණයන් වහන්සේලා රන්, රිදී, මිලමුදල් පිළිගන්නෙත් නෑ. ශාක්‍යපුත්‍ර ශ්‍රමණයන් වහන්සේලා රන් රුවන් බැහැර කරලයි ඉන්නේ. රන්, රිදී, මිලමුදල් වලින් ඉවත් වෙලයි ඉන්නේ” කියලා. ස්වාමීනි, මට ඒ පිරිස දැනුවත් කරන්නට පුළුවන් වුණා. ස්වාමීනි, ඔය විදිහට පවසන විට ඇත්තෙන් ම මං භාග්‍යවතුන් වහන්සේ වදාළ දෙයක් ම කියන කෙනෙක් වෙනවාද? භාග්‍යවතුන් වහන්සේට අභූතයෙන් චෝදනා නොකරන කෙනෙක් වෙනවාද? ධර්මයට අනුකූල වූ දෙයක් කියන කෙනෙක් වෙනවාද? කරුණු සහිත වාද නංවා ගැරහිය යුතු තත්වයට පත් නොවන කෙනෙක් වෙනවාද?”
තග්ඝ ත්වං ගාමණි ඒවං ව්‍යාකරමානෝ වුත්තවාදී චේව මේ හෝසි, න ච මං අභූතේන අබ්භාචික්ඛසි, ධම්මස්ස චානුධම්මං ව්‍යාකරෝසි, න ච කෝචි සහධම්මිකෝ වාදානුපාතෝ ගාරය්හං ඨානං ආගච්ඡති. න හි කප්පති ගාමණි සමණානං සක්‍යපුත්තියානං ජාතරූපරජතං, න සාදියන්ති සමණා සක්‍යපුත්තියා ජාතරූපරජතං, න පතිගණ්හන්ති සමණා සක්‍යපුත්තියා ජාතරූපරජතං, නික්ඛිත්තමණිසුවණ්ණා සමණා සාක්‍යපුත්තියා අපේතජාතරූපරජතා.
“පින්වත් ගාමණී, ඔය විදිහට ඔබ පවසන විට ඒකාන්තයෙන් ම මා පවසන ලද්දක් ම යි කියන්නේ. මට අභූතයෙන් චෝදනා කරන්නේ නෑ. ධර්මයට අනුකූල වූ දෙයක් ම යි කියන්නේ. කරුණු සහිත වාද නංවා ගැරහිය යුතු තත්වයට පත් වෙන්නේ නෑ. පින්වත් ගාමණී, ශාක්‍යපුත්‍ර ශ්‍රමණයන් වහන්සේලාට රන්, රිදී, මිලමුදල් කැප නෑ ම යි. ශාක්‍යපුත්‍ර ශ්‍රමණයන් වහන්සේලා රන්, රිදී, මිලමුදල් ඉවසන්නේ නෑ ම යි. ශාක්‍යපුත්‍ර ශ්‍රමණයන් වහන්සේලා රන්, රිදී, මිලමුදල් පිළිගන්නෙත් නෑ ම යි. ශාක්‍යපුත්‍ර ශ්‍රමණයන් වහන්සේලා රන් රුවන් බැහැර කරලයි ඉන්නේ. රන්, රිදී, මිලමුදල් වලින් ඉවත් වෙලයි ඉන්නේ.
යස්ස ඛෝ ගාමණි ජාතරූපරජතං කප්පති, පඤ්චපි තස්ස කාමගුණා කප්පන්ති. යස්ස පඤ්චකාමගුණා කප්පන්ති, ඒකංසේනේතං ගාමණි ධාරෙය්‍යාසි: අස්සමණධම්මෝ අසක්කියපුත්තියධම්මෝති. අපිචාහං ගාමණි ඒවං වදාමි: තිණං තිණත්ථිකේන පරියේසිතබ්බං, දාරුං දාරුත්ථිකේන පරියේසිතබ්බං, සකටං සකටත්ථිකේන පරියේසිතබ්බං, පුරිසෝ පුරිසත්ථිකේන පරියේසිතබ්බෝ. නත්වේවාහං ගාමණි කේනචි පරියායේන ජාතරූපරජතං සාදිතබ්බං පරියේසිතබ්බන්ති වදාමීති.
පින්වත් ගාමණී, යම් කෙනෙකුට රන්, රිදී, මිලමුදල් කැප නම්, ඔහුට පඤ්චකාම ගුණයන් ද කැපයි. යම් කෙනෙකුට පඤ්චකාම ගුණයන් කැප නම් ගාමණී, ස්ථිර වශයෙන් ම මතක තබා ගන්න, ඒක අශ්‍රමණ ධර්මයක් ම යි කියලා. අශාක්‍යපුත්‍රීය ධර්මයක් ම යි කියලා. එනමුත් පින්වත් ගාමණී, මා පවසන්නේ මෙහෙමයි. තණ වලින් ප්‍රයෝජන ඇති පැවිද්දා විසින් තණ සෙවිය යුතුයි. දර වලින් ප්‍රයෝජන ඇති පැවිද්දා විසින් දර සෙවිය යුතුයි. ගැලෙන් ප්‍රයෝජන ඇති පැවිද්දා විසින් ගැලක් සෙවිය යුතුයි. පුරුෂයෙකුගෙන් උපකාරයක් අවශ්‍ය පැවිද්දා විසින් පුරුෂයෙක් සෙවිය යුතුයි. එහෙත් පින්වත් ගාමණී, කවර වූ ක්‍රමයකින්වත් රන්, රිදී, මිලමුදල් ඉවසිය යුතුයි කියලා හෝ සෙවිය යුතුයි කියලා හෝ මං කියන්නේ නෑ.”
සාදු ! සාදු !! සාදු !!!
මණිචූළක සූත්‍රය නිමා විය.
