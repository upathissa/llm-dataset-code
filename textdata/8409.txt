අංගුත්තර නිකාය
චතුක්ක නිපාතෝ
4.1.4.4. අග්ගප්පසාද සුත්තං
4.1.4.4. අග්‍ර පැහැදීම ගැන වදාළ දෙසුම
“චත්තාරෝමේ, භික්ඛවේ, අග්ගප්පසාදා. කතමේ චත්තාරෝ?
මහණෙනි, මේ අග්‍ර වූ පැහැදීම් සතරකි. ඒ කවර සතරක් ද යත්;
යාවතා, භික්ඛවේ, සත්තා අපදා වා ද්විපදා වා චතුප්පදා වා බහුප්පදා වා රූපිනෝ වා අරූපිනෝ වා සඤ්ඤිනෝ වා අසඤ්ඤිනෝ වා නේවසඤ්ඤිනාසඤ්ඤිනෝ වා, තථාගතෝ තේසං අග්ගමක්ඛායති අරහං සම්මාසම්බුද්ධෝ. යේ, භික්ඛවේ, බුද්ධේ පසන්නා, අග්ගේ තේ පසන්නා. අග්ගේ ඛෝ පන පසන්නානං අග්ගෝ විපාකෝ හෝති.
මහණෙනි, යම්තාක් පා රහිත වූ හෝ, දෙපා ඇති හෝ, සිවුපා ඇති හෝ, බොහෝ පා ඇති හෝ, රූපවත් වූ හෝ, අරූපවත් වූ හෝ සංඥාවත් වූ හෝ, සංඥා රහිත වූ හෝ නේවසංඥානාසංඥායතන වූ හෝ සත්වයෝ සිටිත් ද, තථාගත අරහත් සම්මා සම්බුදුරජාණන් වහන්සේ ඒ සකල සත්ව වර්ගයා අතර, අග්‍ර යැයි කියනු ලැබේ. මහණෙනි, යමෙක් බුදුරජුන් කෙරෙහි සිත පහදවා ගත්තාහු ද, ඔවුන් පැහැදුණේ අග්‍ර වූ ස්ථානයෙහි ය. අග්‍ර ස්ථානයෙහි පැහැදුනවුන්ගේ විපාකය ද අග්‍ර වන්නේ ය.
“යාවතා, භික්ඛවේ, ධම්මා සංඛතා, අරියෝ අට්ඨංගිකෝ මග්ගෝ තේසං අග්ගමක්ඛායති. යේ, භික්ඛවේ, අරියේ අට්ඨංගිකේ මග්ගේ පසන්නා, අග්ගේ තේ පසන්නා. අග්ගේ ඛෝ පන පසන්නානං අග්ගෝ විපාකෝ හෝති.
මහණෙනි, හේතු ප්‍රත්‍යයන්ගෙන් හටගත් යම්තාක් දේ ඇද්ද, ආර්ය අෂ්ටාංගික මාර්ගය ඒ සියල්ලට ම වඩා අග්‍ර වන්නේ යැයි කියනු ලැබේ. මහණෙනි, යම්කිසි කෙනෙක් ආර්ය අෂ්ටාංගික මාර්ගය කෙරෙහි සිත පහදවා ගත්තාහු ද, ඔවුන්ගේ ඒ ප්‍රසාදය ඇති වූයේ අග්‍ර වූ තැනක් කෙරෙහි ය. අග්‍ර ස්ථානයෙහි පැහැදුනවුන්ගේ විපාකය ද අග්‍ර වෙයි.
“යාවතා, භික්ඛවේ, ධම්මා සංඛතා වා අසංඛතා වා, විරාගෝ තේසං ධම්මානං අග්ගමක්ඛායති, යදිදං මදනිම්මදනෝ පිපාසවිනයෝ ආලයසමුග්ඝාතෝ වට්ටුපච්ඡේදෝ තණ්හාක්ඛයෝ විරාගෝ නිරෝධෝ නිබ්බානං. යේ, භික්ඛවේ, ධම්මේ පසන්නා, අග්ගේ තේ පසන්නා. අග්ගේ ඛෝ පන පසන්නානං අග්ගෝ විපාකෝ හෝති.
මහණෙනි, හේතු ප්‍රත්‍යයන්ගෙන් හටගත්තා වූ ත්, හට නොගත්තා වූ ත් යම්තාක් දේ ඇද්ද, ඒ සියල්ලට ම වඩා අග්‍ර වන්නේ නිර්වාණය යි. යම් මේ කෙලෙස් මද මඩින, කෙලෙස් පිපාසය සංසිඳුවන, තෘෂ්ණාව මුලින් ම නසන, සසර ගමන නැති කරන, තණ්හාව ක්ෂය වන, විරාගී වූ, තෘෂ්ණා නිරෝධයෙන් ලැබෙන යම් නිවනක් ඇද්ද එය යි. මහණෙනි, යමෙක් ඒ විරාගී වූ ධර්මය කෙරෙහි පැහැදුණාහු වෙත් ද, ඔවුනගේ ඒ පැහැදීම අග්‍ර වූ දෙයක් කෙරෙහි ය. අග්‍ර ස්ථානයෙහි පැහැදුනවුන්ගේ විපාකය ද අග්‍ර වෙයි.
“යාවතා භික්ඛවේ, සංඝා වා ගණා වා, තථාගතසාවකසංඝෝ තේසං අග්ගමක්ඛායති, යදිදං චත්තාරි පුරිසයුගානි අට්ඨපුරිසපුග්ගලා ඒස භගවතෝ සාවකසංඝෝ ආහුනෙය්‍යෝ පාහුනෙය්‍යෝ දක්ඛිණෙය්‍යෝ අඤ්ජලිකරණීයෝ අනුත්තරං පුඤ්ඤක්ඛෙත්තං ලෝකස්ස. යේ භික්ඛවේ, සංඝේ පසන්නා අග්ගේ තේ පසන්නා. අග්ගේ ඛෝ පන පසන්නානං අග්ගෝ විපාකෝ හෝති.
මහණෙනි, යම්තාක් පිරිස් හෝ සමූහයන් හෝ සිටිත් ද, ඔවුන් සියල්ලන්ට ම වඩා අග්‍ර වන්නේ තථාගත ශ්‍රාවක සංඝයා ය. යම් මේ පුරුෂ යුගල සතරකින් යුක්ත වූ, පුරුෂ පුද්ගල අටකින් යුක්ත වූ ඒ භාග්‍යවතුන් වහන්සේගේ ශ්‍රාවක සංඝයා ආහුණෙය්‍ය, පාහුණෙය්‍ය, දක්ඛිණෙය්‍ය, අංජලිකරණීය, අනුත්තරං පුඤ්ඤක්ඛෙත්තං ලෝකස්ස යන ගුණයෙන් යුතු වෙයි ද ඒ සංඝයා ය. මහණෙනි, යමෙක් ආර්ය සංඝයා කෙරෙහි සිත පහදවා ගත්තාහු ද, ඔවුහු අග්‍ර වූ පිරිස කෙරෙහි පැහැදුණාහු ය. අග්‍ර ස්ථානයෙහි පැහැදුනවුන්ගේ විපාකය ද අග්‍ර ය.
ඉමේ ඛෝ, භික්ඛවේ, චත්තාරෝ අග්ගප්පසාදා”ති.
මහණෙනි, මේ වනාහී අග්‍ර වූ පැහැදීම් සතර යි.(ගාථා)
“අග්ගතෝ වේ පසන්නානං, අග්ගං ධම්මං විජානතං;අග්ගේ බුද්ධේ පසන්නානං, දක්ඛිණෙය්‍යෙ අනුත්තරේ.

ඒකාන්තයෙන් අග්‍ර වූ පැහැදීමට අයත් අග්‍ර වූ ධර්මය අවබෝධ කොට වදාළ අනුත්තර වූ, දන් පිළිගැනීමෙහි සුදුසු වූ අග්‍ර වූ බුදුරජුන් කෙරෙහි පැහැදුණු සිත් ඇති තැනැත්තාට,
“අග්ගේ ධම්මේ පසන්නානං, විරාගූපසමේ සුබේ;අග්ගේ සංඝේ පසන්නානං, පුඤ්ඤක්ඛෙත්තේ අනුත්තරේ.

විරාගී වූ කෙලෙස් සංසිඳවාලන, සැපය ඇත්තා වූ අග්‍ර ධර්මයෙහි සිත පහදවාගත් තැනැත්තාට, අනුත්තර පින් කෙත වූ ආර්ය සංඝයා කෙරෙහි සිත පහදවා ගත් තැනැත්තාට,
“අග්ගස්මිං දානං දදතං, අග්ගං පුඤ්ඤං පවඩ්ඪතිඅග්ගං ආයුං ච වණ්ණෝ ච, යසෝ කිත්ති සුඛං බලං.

ඒ අග්‍ර වූ උතුමන් කෙරෙහි දෙන දානය ද අග්‍ර පින් ලබා දෙන්නේ වෙයි. අග්‍ර වශයෙන් ආයු, වර්ණ, සැප, යස, කීර්ති, බල ලබා දෙයි.
“අග්ගස්ස දාතා මේධාවී, අග්ගධම්මසමාහිතෝ;දේවභූතෝ මනුස්සෝ වා, අග්ගප්පත්තෝ පමෝදතී”ති.

4. අග්‍ර වූ ධර්මයෙන් යුක්ත අග්‍ර වූ ශ්‍රාවක සංඝයා විෂයෙහි යම් නුවණැත්තෙක් දානාදිය පූජා කරයි ද, හේ දෙව් බවට හෝ මිනිස් බවට හෝ පැමිණි විට අග්‍ර බවට පත් ව සතුටු වෙයි.
සාදු! සාදු!! සාදු!!!
අග්ගප්පසාද සූත්‍රය නිමා විය.
