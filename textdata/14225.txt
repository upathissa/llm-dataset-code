ඛුද්දක නිකාය
ථේර ගාථා
2.5.4. මෝඝරාජත්ථේරගාථා
2.5.4. මෝඝරාජ තෙරුන්ගේ ගාථා
207.ඡවිපාපක චිත්තභද්දක
මෝඝරාජ සතතං සමාහිතෝ
හේමන්තිකසීතකාලරත්තියෝ
භික්ඛු ත්වංසි කතං කරිස්සසි
207. හමේ පාට නම් ලස්සන නෑ තමයි. ඒ වුණාට ඒ භික්ෂුවට තියෙන්නෙ ලස්සන හිතක්. පින්වත් මෝඝරාජ, ඔබ තුළ තියෙන්නේ හොඳින් සමාධිගත වෙච්ච හිතක්. භික්ෂුවක් වන ඔබ මේ හිම වැටෙන සීත කාලේ, රාත්‍රී කාලෙ කොහොමද ගත කළේ?

208.සම්පන්නසස්සා මගධා කේවලා ඉති මේ සුතං
පලාලච්ඡන්නකෝ සෙය්‍යං යථඤ්ඤේ සුඛජීවිනෝ’ති
208. මං අහල තියෙනවා මුළු මගධ ජනපදයම ගොවිතැනින් සරුසාරයි කියල. ඉතින් සුවසේ ජීවත් වෙන අනිත් අය වගේ තමයි, මාත් පිදුරු කුටියක සුවසේ ගත කළා.

ඉත්ථං සුදං ආයස්මා මෝඝරාජෝ ථේරෝ ගාථායෝ අභාසිත්ථා‘ති.
මෙය වනාහී ආයුෂ්මත් මෝඝරාජ නම් රහත් මුනිඳුන් වදාළ ගාථාවන්ය.
