දීඝ නිකාය
සීලක්ඛන්ධ වග්ගෝ
4. සෝණදණ්ඩ සුත්තං
4. සෝණදණ්ඩ බ්‍රාහ්මණයාට වදාළ දෙසුම
1. ඒවං මේ සුතං. ඒකං සමයං භගවා අංගේසු චාරිකං චරමානෝ මහතා භික්ඛුසංඝේන සද්ධිං පඤ්චමත්තේහි භික්ඛුසතේහි යේන චම්පා තදවසරි. තත්‍ර සුදං භගවා චම්පායං විහරති ගග්ගරාය පොක්ඛරණියා තීරේ.
මා හට අසන්ට ලැබුනේ මේ විදිහටයි. ඒ දිනවල භාග්‍යවතුන් වහන්සේ පන්සියයක් පමණ වූ මහත් භික්ෂු පිරිසක් සමඟ චාරිකාවේ වඩිමින් සිටියදී චම්පා නගරයටද වැඩම කොට වදාළා. ඒ චම්පා නගරයේදී භාග්‍යවතුන් වහන්සේ වැඩසිටියේ ගග්ගරා නම් වූ පොකුණ අසබඩය.
තේන ඛෝ පන සමයේන සෝණදණ්ඩෝ බ්‍රාහ්මණෝ චම්පං අජ්ඣාවසති සත්තුස්සදං සතිණකට්ඨෝදකං සධඤ්ඤං රාජභොග්ගං රඤ්ඤා මාගධේන සේනියේන බිම්බිසාරේන දින්නං රාජදායං බ්‍රහ්මදෙය්‍යං.
ඒ කාලයෙහි සෝණදණ්ඩ බ්‍රාහ්මණයා වාසය කළේ චම්පා නුවරමයි. ඒ නගරය ඔහුට මගධ දේශාධිපති වූ සේනිය බිම්බිසාර රජුගෙන් ලැබුණු තෑග්ගක්. ඒක ශ්‍රේෂ්ඨ තෑග්ගක්. එහි බොහෝ ජනයා ඉන්නවා. තණ සහිත, දර සහිත, ජලය සහිත වූ, බොහෝ ධාන්‍ය තියෙනවා. රාජ පරිභෝග නගරයක්.
2. අස්සෝසුං ඛෝ චම්පෙය්‍යකා බ්‍රාහ්මණගහපතිකා “සමණෝ ඛලු‍ භෝ ගෝතමෝ සක්‍යපුත්තෝ සක්‍යකුලා පබ්බජිතෝ අංගේසු චාරිකං චරමානෝ මහතා භික්ඛුසංඝේන සද්ධිං පඤ්චමත්තේහි භික්ඛුසතේහි චම්පං අනුප්පත්තෝ, චම්පායං විහරති ගග්ගරාය පොක්ඛරණියා තීරේ. තං ඛෝ පන භවන්තං ගෝතමං ඒවං කල්‍යාණෝ කිත්තිසද්දෝ අබ්භුග්ගතෝ: ‘ඉතිපි සෝ භගවා අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථි සත්ථා දේවමනුස්සානං බුද්ධෝ භගවා’ති. සෝ ඉමං ලෝකං සදේවකං සමාරකං සබ්‍රහ්මකං සස්සමණබ්‍රාහ්මණිං පජං සදේවමනුස්සං සයං අභිඤ්ඤා සච්ඡිකත්වා පවේදේති. සෝ ධම්මං දේසේති ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සබ්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං පකාසේති. සාධු ඛෝ පන තථාරූපානං අරහතං දස්සනං හෝතී”ති.
එතකොට චම්පා නුවරවාසී බ්‍රාහ්මණ ගෘහපතියන් හට මේ කතාව අසන්නට ලැබුණා. “භවත්නි, අන්න ශාක්‍ය පුත්‍ර වූ, ශාක්‍ය කුලයෙන් නික්මී පැවිදි වූ ශ්‍රමණ ගෞතමයන් වහන්සේ පන්සියයක් පමණ වූ මහත් භික්ෂු පිරිසක් සමඟ අංග ජනපදයෙහි චාරිකාවේ වඩිද්දී චම්පා නුවරටත් වැඩම කරලා චම්පා නුවර ගග්ගරා පොකුණ අසබඩ වැඩඉන්නවා. ඒ භවත් ගෞතමයන් වහන්සේ ගැන මෙවැනි වූ කළ්‍යාණ කීර්ති ඝෝෂාවක් පැතිර ගොසින් තියෙනවා. “ඒ භාග්‍යවතුන් වහන්සේ මේ මේ කරුණින් අරහත් වන සේක! සම්මාසම්බුද්ධ වන සේක! විජ්ජාචරණසම්පන්න වන සේක! සුගත වන සේක! ලෝකවිදූ වන සේක! අනුත්තර පුරිසදම්මසාරථි වන සේක! සත්ථා දේවමනුස්සානං වන සේක! බුද්ධ වන සේක! භගවා වන සේක! උන්වහන්සේ දෙවියන් සහිත වූ, මරුන් සහිත වූ, බඹුන් සහිත වූ, ශ්‍රමණ බමුණන් සහිත වූ දෙව්මිනිස් ප්‍රජාවෙන් යුතු මේ ලෝකය තමා විසින් උපදවා ගත් විශිෂ්ට ඤාණයෙන් සාක්ෂාත් කරලා ලෝකයට කියා දෙනවා. උන්වහන්සේ දහම් දෙසනවා. ආරම්භය කළ්‍යාණ වූත්, මැද කළ්‍යාණ වූත්, අවසානය කළ්‍යාණ වූත්, අර්ථ සහිත වූත්, පැහැදිලි ප්‍රකාශනවලින් යුතු වූත්, මුළුමණින්ම පිරිපුන් පිරිසිදු බඹසර ප්‍රකාශ කරනවා. එබඳු වූ රහතුන් දැකගන්නට ලැබීම කොතරම් යහපත් දෙයක්ද” කියලා.
3. අථ ඛෝ චම්පෙය්‍යකා බ්‍රාහ්මණගහපතිකා චම්පාය නික්ඛමිත්වා සංඝසංඝී ගණීභූතා යේන ගග්ගරා පොක්ඛරණී තේනුපසංකමන්ති.
එතකොට චම්පා නුවරවැසි බ්‍රාහ්මණ ගෘහපතිවරුන් චම්පා නගරයෙන් නික්ම බොහෝ පිරිස් රැස්වෙලා, කණ්ඩායම් වශයෙන් හැදිලා (භාග්‍යවතුන් වහන්සේ බැහැදැකීම පිණිස) ගග්ගරා පොකුණ දිශාවට පැමිණෙමින් සිටියා.
4. තේන ඛෝ පන සමයේන සෝණදණ්ඩෝ බ්‍රාහ්මණෝ උපරිපාසාදේ දිවාසෙය්‍යං උපගතෝ හෝති. අද්දසා ඛෝ සෝණදණ්ඩෝ බ්‍රාහ්මණෝ චම්පෙය්‍යකේ බ්‍රාහ්මණගහපතිකේ චම්පාය නික්ඛමිත්වා සංඝසංඝී ගණීභූතේ යේන ගග්ගරා පොක්ඛරණී තේනුපසංකමන්තේ. දිස්වා ඛත්තං ආමන්තේසි: “කින්නු ඛෝ භෝ ඛත්තේ චම්පෙය්‍යකා බ්‍රාහ්මණගහපතිකා චම්පාය නික්ඛමිත්වා සංඝසංඝී ගණීභූතා යේන ගග්ගරා පොක්ඛරණී තේනුපසංකමන්තී?”ති.
ඒ වෙලාවේදී සෝණදණ්ඩ බ්‍රාහ්මණයා තම ප්‍රාසාදයෙහි උඩුමහල් තලයෙහි දහවල් විවේකයේ හාන්සි වී සිටියා. එතකොට චම්පා නුවරවැසි බ්‍රාහ්මණ ගෘහපතිවරුන් චම්පා නගරයෙන් නික්ම බොහෝ පිරිස් රැස්වෙලා, කණ්ඩායම් වශයෙන් හැදිලා (භාග්‍යවතුන් වහන්සේ බැහැදැකීම පිණිස) ගග්ගරා පොකුණ දෙසට ගමන් කරමින් සිටින අයුරු සෝණදණ්ඩ බ්‍රාහ්මණයාට දැකගන්ට ලැබුනා. දැක තම උපදේශක ඛත්ත නම් තැනැත්තා ඇමතුවා. “භවත් ඛත්ත, චම්පා නුවරවැසි බ්‍රාහ්මණ ගෘහපතිවරුන් මොන කරුණක් නිසාද බොහෝ පිරිස් එකතුව, කණ්ඩායම් වශයෙන් රැස්වෙලා ගග්ගරා පොකුණ දිශාවට යන්නේ?”
“අත්ථි ඛෝ භෝ සමණෝ ගෝතමෝ සක්‍යපුත්තෝ සක්‍යකුලා පබ්බජිතෝ අංගේසු චාරිකං චරමානෝ මහතා භික්ඛුසංඝේන සද්ධිං පඤ්චමත්තේහි භික්ඛුසතේහි චම්පං අනුප්පත්තෝ චම්පායං විහරති ගග්ගරාය පොක්ඛරණියා තීරේ. තං ඛෝ පන භවන්තං ගෝතමං ඒවං කල්‍යාණෝ කිත්තිසද්දෝ අබ්භුග්ගතෝ: ‘ඉතිපි සෝ භගවා අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථි සත්ථා දේවමනුස්සානං බුද්ධෝ භගවා’ති. තමේතේ භවන්තං ගෝතමං දස්සනාය උපසංකමන්තී”ති.
“භවත, ශාක්‍ය කුලයෙන් පැවිදි වූ ශාක්‍යපුත්‍ර වූ ශ්‍රමණ ගෞතමයන් වහන්සේ පන්සියයක් පමණ වූ මහත් භික්ෂු පිරිසක් සමඟ අංග ජනපදයෙහි චාරිකාවේ වඩිද්දී චම්පා නුවරටත් වැඩම කරලා චම්පා නුවර ගග්ගරා පොකුණ අසබඩ වැඩඉන්නවා. ඒ භවත් ගෞතමයන් වහන්සේ ගැන මෙවැනි වූ කළ්‍යාණ කීර්ති ඝෝෂාවක් පැතිර ගොසින් තියෙනවා. “ඒ භාග්‍යවතුන් වහන්සේ මේ මේ කරුණින් අරහත් වන සේක! සම්මාසම්බුද්ධ වන සේක! විජ්ජාචරණසම්පන්න වන සේක! සුගත වන සේක! ලෝකවිදූ වන සේක! අනුත්තර පුරිසදම්මසාරථි වන සේක! සත්ථා දේවමනුස්සානං වන සේක! බුද්ධ වන සේක! භගවා වන සේක! අන්න ඒ භවත් ගෞතමයන් වහන්සේව දැකීම පිණිසයි ඔය උදවිය යන්නේ.”
5. තේන හි භෝ ඛත්තේ යේන චම්පෙය්‍යකා බ්‍රාහ්මණගහපතිකා තේනුපසංකම. උපසංකමිත්වා චම්පෙය්‍යකේ බ්‍රාහ්මණගහපතිකේ ඒවං වදේහි: “සෝණදණ්ඩෝ භෝ බ්‍රාහ්මණෝ ඒවමාහ: ‘ආගමෙන්තු කිර භවන්තෝ සෝණදණ්ඩෝ’පි බ්‍රාහ්මණෝ සමණං ගෝතමං දස්සනාය උපසංකමිස්සතී”ති.
“එහෙම නම් භවත් ඛත්ත, චම්පා නුවරවැසි බ්‍රාහ්මණ ගෘහපතිවරුන් ළඟට යන්න. ගිහින් චම්පා නුවරවැසි බ්‍රාහ්මණ ගෘහපතිවරුන්ට මෙහෙම කියන්න. ‘භවත්නි, සෝණදණ්ඩ බ්‍රාහ්මණයා මෙහෙම කියනවා. භවත්නි, මොහොතක් සිටිනු මැනව. ශ්‍රමණ ගෞතමයන් වහන්සේව බැහැදැකීම පිණිස සෝණදණ්ඩ බ්‍රාහ්මණයාද පැමිණෙනවා’ කියලා.”
‘ඒවං භෝ’ති ඛෝ සෝ ඛත්තා සෝණදණ්ඩස්ස බ්‍රාහ්මණස්ස පටිස්සුත්වා යේන චම්පෙය්‍යකා බ්‍රාහ්මණගහපතිකා තේනුපසංකමි. උපසංකමිත්වා චම්පෙය්‍යකේ බ්‍රාහ්මණගහපතිකේ ඒතදවෝච: “සෝණදණ්ඩෝ භෝ බ්‍රාහ්මණෝ ඒවමාහ: ‘ආගමෙන්තු කිර භවන්තෝ. සෝණදණ්ඩෝ’පි බ්‍රාහ්මණෝ සමණං ගෝතමං දස්සනාය උපසංකමිස්සතී”ති.
“එසේය භවත,” කියලා ඒ ඛත්ත නම් තැනැත්තා සෝණදණ්ඩ බ්‍රාහ්මණයාට පිළිතුරු දීලා චම්පා නුවරවැසි බ්‍රාහ්මණ ගෘහපතිවරුන් ළඟට ගියා. ගිහින් චම්පා නුවරවැසි බ්‍රාහ්මණ ගෘහපතිවරුන්ට මෙහෙම කිව්වා.“භවත්නි, සෝණදණ්ඩ බ්‍රාහ්මණයා මෙහෙම කියනවා. ‘භවත්නි, මොහොතක් සිටිනු මැනව. ශ්‍රමණ ගෞතමයන් වහන්සේව බැහැදැකීම පිණිස සෝණදණ්ඩ බ්‍රාහ්මණයාද පැමිණෙනවා’ කියලා.”
6. තේන ඛෝ පන සමයේන නානාවේරජ්ජකානං බ්‍රාහ්මණානං පඤ්චමත්තානි බ්‍රාහ්මණසතානි චම්පායං පටිවසන්ති කේනචිදේව කරණීයේන. අස්සෝසුං ඛෝ තේ බ්‍රාහ්මණා: ‘සෝණදණ්ඩෝ කිර බ්‍රාහ්මණෝ සමණං ගෝතමං දස්සනාය උපසංකමිස්සතී’ති. අථ ඛෝ තේ බ්‍රාහ්මණා යේන සෝණදණ්ඩෝ බ්‍රාහ්මණෝ තේනුපසංකමිංසු. උපසංකමිත්වා සෝණදණ්ඩං බ්‍රාහ්මණං ඒතදවෝචුං: “සච්චං කිර භවං සෝණදණ්ඩෝ සමණං ගෝතමං දස්සනාය උපසංකමිස්සතී?”ති.
ඒ දිනවල නොයෙක් ප්‍රදේශවලින් පැමිණ සිටි පන්සියයක් පමණ වූ බ්‍රාහ්මණ පිරිසක්ද කිසියම් කටයුත්තකට පැමිණ චම්පා නුවර වාසය කළා. ඒ බ්‍රාහ්මණවරුන්ට සෝණදණ්ඩ බ්‍රාහ්මණයා ශ්‍රමණ ගෞතමයන් වහන්සේව බැහැදකින්නට යන බව අසන්නට ලැබුනා. එතකොට ඒ බ්‍රාහ්මණවරුන් සෝණදණ්ඩ බ්‍රාහ්මණයා ළඟට ගියා. ගිහින් සෝණදණ්ඩ බ්‍රාහ්මණයාට මෙකරුණ කිව්වා. “භවත් සෝණදණ්ඩයන් ශ්‍රමණ ගෞතමයන්ව බැහැදකින්නට යන්න ඉන්නවා කියලා කියන්නේ හැබෑවක්ද?”
“ඒවං ඛෝ මේ භෝ හෝති අහම්පි සමණං ගෝතමං දස්සනාය උපසංකමිස්සාමී”ති.
“එසේය භවත්නි, මාත් ශ්‍රමණ ගෞතමයන්ව බැහැදැකීමට යන්න තමයි ඉන්නේ.”
7. “මා භවං සෝණදණ්ඩෝ සමණං ගෝතමං දස්සනාය උපසංකමි. න අරහති භවං සෝණදණ්ඩෝ සමණං ගෝතමං දස්සනාය උපසංකමිතුං. සචේ භවං සෝණදණ්ඩෝ සමණං ගෝතමං දස්සනාය උපසංකමිස්සති, භෝතෝ සෝණදණ්ඩස්ස යසෝ හායිස්සති සමණස්ස ගෝතමස්ස යසෝ අභිවඩ්ඪිස්සති. යම්පි භෝතෝ සෝණදණ්ඩස්ස යසෝ හායිස්සති සමණස්ස ගෝතමස්ස යසෝ අභිවඩ්ඪිස්සති, ඉමිනා පංගේන න අරහති භවං සෝණදණ්ඩෝ සමණං ගෝතමං දස්සනාය උපසංකමිතුං. සමණෝ ත්වේව ගෝතමෝ අරහති භවන්තං සෝණදණ්ඩං දස්සනාය උපසංකමිතුං.
“හා... හා... භවත් සෝණදණ්ඩයන් ශ්‍රමණ ගෞතමයන්ව බැහැදකින්නට යන්න එපා! භවත් සෝණදණ්ඩයන් ශ්‍රමණ ගෞතමයන්ව බැහැදැකීමට යන එක තමන්ගේ තත්වයට ගැලපෙන්නේ නෑ. ඉදින් භවත් සෝණදණ්ඩයන් ශ්‍රමණ ගෞතමයන්ව බැහැදකින්නට යනවා නම්, භවත් සෝණදණ්ඩයන්ගේ කීර්තිරාවය පිරිහිලා යාවි. ශ්‍රමණ ගෞතමයන්ගේ කීර්ති රාවය වඩ වඩාත් ඉහළ යාවි. භවත් සෝණදණ්ඩයන්ගේ කීර්තිය පිරිහීමත්, ශ්‍රමණ ගෞතමයන්ගේ කීර්තිය ඉහළ යෑමත් යන යම් කරුණක් ඇද්ද, මෙන්න මේ කරුණ නිසයි භවත් සෝණදණ්ඩයන් ශ්‍රමණ ගෞතමයන්ව බැහැදකින්නට යන එක සුදුසු නොවන්නේ. හැබැයි ශ්‍රමණ ගෞතමයන් නම් භවත් සෝණදණ්ඩයන්ව බැහැදැකීමට එන එක සුදුසුයි.”
භවං හි සෝණදණ්ඩෝ උභතෝ සුජාතෝ මාතිතෝ ච පිතිතෝ ච, සංසුද්ධගහණිකෝ යාව සත්තමා පිතාමහයුගා, අක්ඛිත්තෝ අනුපක්කුට්ඨෝ ජාතිවාදේන.
භවත් සෝණදණ්ඩයන් වනාහී මව් පාර්ශවයෙනුත්, පිය පාර්ශවයෙනුත් යන දෙපාර්ශවයෙන්ම පිරිසිදු වූ සුජාත උපතක් ලද කෙනෙක් නෙව. සත්වෙනි මීමුතු පරම්පරාවල් දක්වාම පිරිසිදු කුල ප්‍රවේණියක් තියෙනවා නෙව. එනිසාම කුලපාරිශුද්ධිය මුල් කොට කිසිවෙකුගෙන් උපහාස ලබා නෑ නෙව. ගැරහුම් ලබා නෑ නෙව.
යම්පි භවං සෝණදණ්ඩෝ උභතෝ සුජාතෝ මාතිතෝ ච පිතිතෝ ච, සංසුද්ධගහණිකෝ යාව සත්තමා පිතාමහයුගා, අක්ඛිත්තෝ අනුපක්කුට්ඨෝ ජාතිවාදේන. ඉමිනා පංගේන න අරහති භවං සෝණදණ්ඩෝ සමණං ගෝතමං දස්සනාය උපසංකමිතුං. සමණෝ ත්වේව ගෝතමෝ අරහති භවන්තං සෝණදණ්ඩං දස්සනාය උපසංකමිතුං.
ඉතින් භවත් සෝණදණ්ඩයන් මව් පාර්ශවයෙනුත්, පිය පාර්ශවයෙනුත් යන දෙපාර්ශවයෙන්ම පිරිසිදු වූ සුජාත උපතක් ලද කෙනෙක් යන යම් කරුණක් ඇද්ද, සත්වෙනි මීමුතු පරම්පරාවල් දක්වාම පිරිසිදු කුල ප්‍රවේණියක් තියෙනවා යන යම් කරුණක් ඇද්ද, එනිසාම කුලපාරිශුද්ධිය මුල් කොට කිසිවෙකුගෙන් උපහාස ලබා නැති බවත්, ගැරහුම් ලබා නැති බවත් යන යම් කරුණක් ඇද්ද, අන්න ඒ කාරණය නිසයි, භවත් සෝණදණ්ඩයන් ශ්‍රමණ ගෞතමයන්ව බැහැදකින්නට යන එක සුදුසු නොවන්නේ. හැබැයි ශ්‍රමණ ගෞතමයන් නම් භවත් සෝණදණ්ඩයන්ව බැහැදැකීමට එන එක සුදුසුයි.
භවං හි සෝණදණ්ඩෝ අඩ්ඪෝ මහද්ධනෝ මහාභෝගෝ ....(පෙ)....
ඒ වගේම භවත් සෝණදණ්ඩයන් වනාහී සැප සම්පතින් ආඪ්‍ය කෙනෙක් නෙව. මහා ධනවතෙක් නෙව. මහා භෝග ඇති කෙනෙක් නෙව. ....(පෙ)....
භවං හි සෝණදණ්ඩෝ අජ්ඣායකෝ මන්තධරෝ තිණ්ණං වේදානං පාරගූ සනිඝණ්ඩුකේටුභානං සාක්ඛරප්පභේදානං ඉතිහාසපඤ්චමානං, පදකෝ, වෙය්‍යාකරණෝ, ලෝකායතමහාපුරිසලක්ඛණේසු අනවයෝ ....(පෙ)....
ඒ වගේම භවත් සෝණදණ්ඩයන් වනාහී වේද හදාරණ කෙනෙක් නෙව. මන්ත්‍රධාරී කෙනෙක් නෙව. ඉතිහාසය පස්වෙනි කොට ඇති වේදසමයාගත භාෂා ශාස්ත්‍රයන්හි නිපුණත්වයක් ඇති අක්ෂර ප්‍රභේද ගැන හසල බුද්ධිය ඇති ත්‍රිවේද පාරප්‍රප්ත කෙනෙක් නෙව. වේදසමයාගත පද පාඨ දන්නා කෙනෙක් නෙව. ව්‍යාකරණ දන්නා කෙනෙක් නෙව. ලෝකායත ශාස්ත්‍රයෙහි, මහාපුරුෂ ලක්ෂණ ශාස්ත්‍රයෙහි නිපුණ කෙනෙක් නෙව. ....(පෙ)....
භවං හි සෝණදණ්ඩෝ අභිරූපෝ දස්සනීයෝ පාසාදිකෝ පරමාය වණ්ණපොක්ඛරතාය සමන්නාගතෝ බ්‍රහ්මවණ්ණී බ්‍රහ්මවච්ඡසී, අඛුද්දාවකාසෝ දස්සනාය ....(පෙ)....
ඒ වගේම භවත් සෝණදණ්ඩයන් වනාහී ඉතා රූපවත් කෙනෙක් නෙව. සොඳුරු පෙනුමක් ඇති කෙනෙක් නෙව. දුටුවන් පහදින කෙනෙක් නෙව. උතුම් වර්ණ සෞන්දර්යයෙන් යුතු කෙනෙක් නෙව. රන්වන් පැහැ ඇති කෙනෙක් නෙව. බ්‍රහ්මයාගේ බඳු ශරීරාලෝකය ඇති කෙනෙක් නෙව. දැකීමට පවා ඉඩකඩ අපහසුවෙන් ලැබිය යුතු කෙනෙක් නෙව. ....(පෙ)....
භවං හි සෝණදණ්ඩෝ සීලවා වුද්ධසීලී වුද්ධසීලේන සමන්නාගතෝ ....(පෙ).... භවං හි සෝණදණ්ඩෝ කල්‍යාණවාචෝ කල්‍යාණවාක්කරණෝ, පෝරියා වාචාය සමන්නාගතෝ විස්සට්ඨාය අනේලගලාය අත්ථස්ස විඤ්ඤාපනියා ....(පෙ)....
ඒ වගේම භවත් සෝණදණ්ඩයන් වනාහී සිල්වත් නෙව. වැඩුණු සිල් ඇති කෙනෙක් නෙව. වැඩුණු සීලයෙන් සමන්විත කෙනෙක් නෙව ....(පෙ).... ඒ වගේම භවත් සෝණදණ්ඩයන් වනාහී මිහිරි වචන ඇති කෙනෙක් නෙව. මිහිරි ලෙස කරුණු විග්‍රහ කරන කෙනෙක් නෙව. ශිෂ්ඨසම්පන්න වචන ඇති කෙනෙක් නෙව. නොවිසුරුණු වචන ඇති කෙනෙක් නෙව. පැහැදිලි වචන ඇති කෙනෙක් නෙව. අරුත් මතුකොට කතා කරන කෙනෙක් නෙව. ....(පෙ)....
භවං හි සෝණදණ්ඩෝ බහුන්නං ආචරියපාචරියෝ, තීණි මාණවකසතානි මන්තේ වාචේති. බහූ ඛෝ පන නානාදිසා නානාජනපදා මාණවකා ආගච්ඡන්ති භෝතෝ සෝණදණ්ඩස්ස සන්තිකේ මන්තත්ථිකා මන්තේ අධියිතුකාමා ....(පෙ)....
ඒ වගේම භවත් සෝණදණ්ඩයන් වනාහී බොහෝ දෙනාට ආචාර්ය ප්‍රාචාර්ය වූ කෙනෙක් නෙව. බ්‍රාහ්මණ මාණවකයන් තුන් සියයකට වේදය උගන්වන කෙනෙක් නෙව. භවත් සෝණදණ්ඩයන් සමීපයෙහි වේද හදාරණු කැමැති, එහි ප්‍රයෝජන ඇති මාණවකයින් නා නා දිසාවලින්, නා නා ජනපදවලින් බොහෝ සෙයින් එනවා නෙව. ....(පෙ)....
භවං හි සෝණදණ්ඩෝ ජිණ්ණෝ වුද්ධෝ මහල්ලකෝ අද්ධගතෝ වයෝ අනුප්පත්තෝ. සමණෝ ගෝතමෝ තරුණෝ චේව තරුණපබ්බජිතෝ ච ....(පෙ)....
ඒ වගේම භවත් සෝණදණ්ඩයන් වනාහී වයෝවෘද්ධ කෙනෙක් නෙව. මහළු කෙනෙක් නෙව. පිළිවෙලින් වයසට පත් වූ කෙනෙක් නෙව. නමුත් ශ්‍රමණ ගෞතමයන් තරුණයිනෙ. ඒ වගේම තරුණ පැවිද්දෙක්නෙ. ....(පෙ)....
භවං හි සෝණදණ්ඩෝ රඤ්ඤෝ මාගධස්ස සේනියස්ස බිම්බිසාරස්ස සක්කතෝ ගරුකතෝ මානිතෝ පූජිතෝ අපචිතෝ ....(පෙ)....
ඒ වගේම භවත් සෝණදණ්ඩයන් වනාහී මගධේශ්වර සේනිය බිම්බිසාර නිරිඳුන්ගෙන් සත්කාර ලැබූ කෙනෙක් නෙව. ගෞරව ලැබූ කෙනෙක් නෙව. බුහුමන් ලැබූ කෙනෙක් නෙව. පිදුම් ලැබූ කෙනෙක් නෙව. යටහත් පැවැතුම් ලැබූ කෙනෙක් නෙව. ....(පෙ)....
භවං හි සෝණදණ්ඩෝ බ්‍රාහ්මණස්ස පොක්ඛරසාතිස්ස සක්කතෝ ගරුකතෝ මානිතෝ පූජිතෝ අපචිතෝ ....(පෙ)....
ඒ වගේම භවත් සෝණදණ්ඩයන් වනාහී පොක්ඛරසාතී බ්‍රාහ්මණතුමා ගෙන් සත්කාර ලැබූ කෙනෙක් නෙව. ගෞරව ලැබූ කෙනෙක් නෙව. බුහුමන් ලැබූ කෙනෙක් නෙව. පිදුම් ලැබූ කෙනෙක් නෙව. යටහත් පැවැතුම් ලැබූ කෙනෙක් නෙව. ....(පෙ)....
භවං හි සෝණදණ්ඩෝ චම්පං අජ්ඣාවසති සත්තුස්සදං සතිණකට්ඨෝදකං සධඤ්ඤං රාජභොග්ගං රඤ්ඤා මාගධේන සේනියේන බිම්බිසාරේන දින්නං රාජදායං බ්‍රහ්මදෙය්‍යං.
ඒ වගේම භවත් සෝණදණ්ඩයන් වනාහී මගධේශ්වර සේනිය බිම්බිසාර නිරිඳුන් විසින් දෙන ලද රාජ දායාදය වූ, ශ්‍රේෂ්ඨ ත්‍යාගය වූ, රාජපරිභෝග වූ බොහෝ ජනයා ගැවසී සිටින, තණ දර දිය ආදියෙන් පිරි, ධාන්‍යයෙන් පිරි චම්පා නගරයෙහි (ප්‍රධානව) වසන කෙනෙක් නෙව.
යම්පි භවං සෝණදණ්ඩෝ චම්පං අජ්ඣාවසති සත්තුස්සදං සතිණකට්ඨෝදකං සධඤ්ඤං රාජභොග්ගං රඤ්ඤා මාගධේන සේනියේන බිම්බිසාරේන දින්නං රාජදායං බ්‍රහ්මදෙය්‍යං, ඉමිනාපංගේන න අරහති භවං සෝණදණ්ඩෝ සමණං ගෝතමං දස්සනාය උපසංකමිතුං. සමණෝ ත්වේව ගෝතමෝ අරහති භවන්තං සෝණදණ්ඩං දස්සනාය උපසංකමිතු”න්ති.
ඒ වගේම භවත් සෝණදණ්ඩයන් මගධේශ්වර සේනිය බිම්බිසාර නිරිඳුන් විසින් දෙන ලද රාජ දායාදය වූ, ශ්‍රේෂ්ඨ ත්‍යාගය වූ, රාජපරිභෝග වූ බොහෝ ජනයා ගැවසී සිටින, තණ දර දිය ආදියෙන් පිරි, ධාන්‍යයෙන් පිරි චම්පා නගරයෙහි (ප්‍රධානව) වාසය කරනවා යන යම් කරුණක් ඇද්ද, මෙන්න මේ කරුණ නිසයි භවත් සෝණදණ්ඩයන් ශ්‍රමණ ගෞතමයන්ව බැහැදකින්නට යන එක සුදුසු නොවන්නේ. හැබැයි ශ්‍රමණ ගෞතමයන් නම් භවත් සෝණදණ්ඩයන්ව බැහැදැකීමට එන එක සුදුසුයි.”
8. ඒවං වුත්තේ සෝණදණ්ඩෝ බ්‍රාහ්මණෝ තේ බ්‍රාහ්මණේ ඒතදවෝච: “තේන හි භෝ මමපි සුණාථ, යථා මයමේව අරහාම තං භවන්තං ගෝතමං දස්සනාය උපසංකමිතුං නත්වේව අරහති සෝ භවං ගෝතමෝ අම්හාකං දස්සනාය උපසංකමිතුං. සමණෝ ඛලු‍ භෝ ගෝතමෝ උභතෝ සුජාතෝ මාතිතෝ ච පිතිතෝ ච, සංසුද්ධගහණිකෝ යාව සත්තමා පිතාමහයුගා, අක්ඛිත්තෝ අනුපක්කුට්ඨෝ ජාතිවාදේන.
මෙසේ පැවසූ විට සෝණදණ්ඩ බ්‍රාහ්මණයා ඒ බ්‍රාහ්මණවරුන්ට මෙහෙම කිව්වා. “එසේ වී නම් භවත්නි, ඒ භවත් ගෞතමයන් වහන්සේව බැහැදකින්නට යෑම අපට කොයිතරම් සුදුසුද යන වගවූත්, ඒ වගේම ඒ භවත් ගෞතමයන් වහන්සේ වැනි උතුමෙක් අපව දකින්ට පැමිණීම උන්වහන්සේගේ තත්වයට සුදුසු නැති වගටත් කියවෙන මගේ වචනයද අසනු මැනැව. ශ්‍රමණ ගෞතමයන් වහන්සේද මව් පාර්ශවයෙනුත්, පිය පාර්ශවයෙනුත් යන දෙපාර්ශවයෙන්ම පිරිසිදු වූ සුජාත උපතක් ලද කෙනෙක්. සත්වෙනි මීමුතු පරම්පරාවල් දක්වාම පිරිසිදු කුල ප්‍රවේණියක් තියෙනවා. එනිසාම කුලපාරිශුද්ධිය මුල් කොට කිසිවෙකුගෙන් උපහාස ලබා නෑ. ගැරහුම් ලබා නෑ.
යම්පි භෝ සමණෝ ගෝතමෝ උභතෝ සුජාතෝ මාතිතෝ ච පිතිතෝ ච, සංසුද්ධගහණිකෝ යාව සත්තමා පිතාමහයුගා, අක්ඛිත්තෝ අනුපක්කුට්ඨෝ ජාතිවාදේන, ඉමිනාපංගේන න අරහති සෝ භවං ගෝතමෝ අම්හාකං දස්සනාය උපසංකමිතුං. අථ ඛෝ මයමේව අරහාම තං භවන්තං ගෝතමං දස්සනාය උපසංකමිතුං.
ඉතින් භවත් ශ්‍රමණ ගෞතමයන් වහන්සේ මව් පාර්ශවයෙනුත්, පිය පාර්ශවයෙනුත් යන දෙපාර්ශවයෙන්ම පිරිසිදු වූ සුජාත උපතක් ලද කෙනෙක් යන යම් කරුණක් ඇද්ද, සත්වෙනි මීමුතු පරම්පරාවල් දක්වාම පිරිසිදු කුල ප්‍රවේණියක් තියෙනවා යන යම් කරුණක් ඇද්ද, එනිසාම කුලපාරිශුද්ධිය මුල් කොට කිසිවෙකුගෙන් උපහාස ලබා නැති බවත්, ගැරහුම් ලබා නැති බවත් යන යම් කරුණක් ඇද්ද, අන්න ඒ කාරණය මත ඒ භවත් ගෞතමයන් වහන්සේ වැනි උතුමෙක් අපව දකින්නට පැමිණීම උන්වහන්සේගේ තත්වයට සුදුසු නැහැමයි. එනිසා ශ්‍රමණ භවත් ගෞමයන් වහන්සේව බැහැදකින්නට යෑම අපටමයි සුදුසු.
සමණෝ ඛලු‍ භෝ ගෝතමෝ මහන්තං ඤාතිසංඝං ඕහාය පබ්බජිතෝ ....(පෙ).... සමණෝ ඛලු‍ භෝ ගෝතමෝ, පහූතං හිරඤ්ඤසුවණ්ණං ඕහාය පබ්බජිතෝ භූමිගතඤ්ච වේහාසට්ඨඤ්ච ....(පෙ)....
ඒ වගේම භවත් ශ්‍රමණ ගෞතමයන් වහන්සේ මහත් ඤාති පිරිසක් අත්හැර දමා උතුම් පැවිදිබව ලැබූ කෙනෙක් නෙව ....(පෙ).... ඒ වගේම භවත් ශ්‍රමණ ගෞතමයන් වහන්සේ පොළොවට අයත් වූත්, පොළොවෙන් උඩ තිබෙන්නා වූත් බොහෝ රන්, රිදී ආදී වස්තුව අත්හැර දමා උතුම් පැවිදිබව ලැබූ කෙනෙක් නෙව. ....(පෙ)....
සමණෝ ඛලු‍ භෝ ගෝතමෝ දහරෝ’ව සමානෝ යුවා සුසු කාළකේසෝ භද්‍රේන යොබ්බනේන සමන්නාගතෝ පඨමේන වයසා අගාරස්මා අනගාරියං පබ්බජිතෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ ඉතා තරුණ වූ යෞවන කාලයේදීම මනා කළු කෙස් ඇති භද්‍ර වූ යොවුනේ වියෙහි සිටියදීම ජීවිතයෙහි ප්‍රථම වයසේදී ගිහිගෙයින් නික්ම අනගාරිකව උතුම් පැවිදිබව ලැබූ කෙනෙක් නෙව ....(පෙ)....
සමණෝ ඛලු‍ භෝ ගෝතමෝ අකාමකානං මාතාපිතුන්නං අස්සුමුඛානං රුදන්තානං කේසමස්සුං ඕහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජිතෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ තමන්ගේ රාජවංශික දෙමාපියන් අකැමැත්තෙන් කඳුළු වැකුණු මුහුණින් හඬද්දීම කෙස් රැවුල් බා කසාවත් පොරොවා ගෙන ගිහිගෙයින් නික්ම අනගාරිකව උතුම් පැවිදිබව ලැබූ කෙනෙක් නෙව. ....(පෙ)....
සමණෝ ඛලු‍ භෝ ගෝතමෝ අභිරූපෝ දස්සනීයෝ පාසාදිකෝ පරමාය වණ්ණපොක්ඛරතාය සමන්නාගතෝ බ්‍රහ්මවණ්ණී බ්‍රහ්මවච්ඡසී අඛුද්දාවකාසෝ දස්සනාය ....(පෙ)....
ඒ වගේම භවත් ශ්‍රමණ ගෞතමයන් වහන්සේද ඉතා රූපවත් කෙනෙක් නෙව. සොඳුරු පෙනුමක් ඇති කෙනෙක් නෙව. දුටුවන් පහදින කෙනෙක් නෙව. උතුම් වර්ණ සෞන්දර්යයෙන් යුතු කෙනෙක් නෙව. රන්වන් පැහැ ඇති කෙනෙක් නෙව. බ්‍රහ්මයාගේ බඳු ශරීරාලෝකය ඇති කෙනෙක් නෙව. දැකීමට පවා ඉඩකඩ අපහසුවෙන් ලැබිය යුතු කෙනෙක් නෙව. ....(පෙ)....
සමණෝ ඛලු භෝ ගෝතමෝ සීලවා අරියසීලී කුසලසීලී කුසලසීලේන සමන්නාගතෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ ආර්ය වූ සිල් ඇති කෙනෙක් නෙව, කුසල සිල් ඇති කෙනෙක් නෙව. කුසල සීලයෙන් සමන්විත කෙනෙක් නෙව. ....(පෙ)....
සමණෝ ඛලු භෝ ගෝතමෝ කල්‍යාණවාචෝ කල්‍යාණවාක්කරණෝ පෝරියා වාචාය සමන්නාගතෝ විස්සට්ඨාය අනේලගලාය අත්ථස්ස විඤ්ඤාපනියා ....(පෙ)....
ඒ වගේම භවත් ශ්‍රමණ ගෞතමයන් වහන්සේද මිහිරි වචන ඇති කෙනෙක් නෙව. මිහිරි ලෙස කරුණු විග්‍රහ කරන කෙනෙක් නෙව. ශිෂ්ඨසම්පන්න වචන ඇති කෙනෙක් නෙව. නොවිසුරුණු වචන ඇති කෙනෙක් නෙව. පැහැදිලි වචන ඇති කෙනෙක් නෙව. අරුත් මතු කොට කතා කරන කෙනෙක් නෙව. ....(පෙ)....
සමණෝ ඛලු භෝ ගෝතමෝ බහුන්නං ආචරියපාචරියෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේද බොහෝ ජනයා හට ආචාර්ය ප්‍රාචාර්ය වූ කෙනෙක් නෙව. ....(පෙ)....
සමණෝ ඛලු භෝ ගෝතමෝ ඛීණකාමරාගෝ විගතචාපල්ලෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ කාමරාගය ක්ෂය කළ කෙනෙක් නෙව. චපලබව බැහැර කළ කෙනෙක් නෙව. ....(පෙ)....
සමණෝ ඛලු භෝ ගෝතමෝ කම්මවාදී කිරියවාදී අපාපපුරෙක්ඛාරෝ බ්‍රහ්මඤ්ඤාය පජාය ....(පෙ)....
ඒ වගේම භවත් ශ්‍රමණ ගෞතමයන් වහන්සේ කර්මවාදී, ක්‍රියාවාදී උත්තමයෙක් නෙව. ශ්‍රේෂ්ඨ වූ දෙයම පෙරටු කොට ඇති කෙනෙක් නෙව. උතුම් බ්‍රාහ්මණ පිරිසටත් අවශේෂ ප්‍රජාවටත් නායකත්වය දරණ කෙනෙක් නෙව ....(පෙ)....
සමණෝ ඛලු භෝ ගෝතමෝ උච්චා කුලා පබ්බජිතෝ අසම්භින්නඛත්තියකුලා ....(පෙ)....
ඒ වගේම භවත් ශ්‍රමණ ගෞතමයන් වහන්සේ සම්භේද නොවූ පිරිසිදු රාජවංශික කුල ප්‍රවේණි ඇති උසස් වංශයෙන් පැවිදි වූ කෙනෙක් නෙව ....(පෙ)....
සමණෝ ඛලු භෝ ගෝතමෝ අඩ්ඪා කුලා පබ්බජිතෝ මහද්ධනා මහාභෝගා ....(පෙ)....
ඒ වගේම භවත් ශ්‍රමණ ගෞතමයන් වහන්සේ ආඪ්‍ය වූ මහාධන ඇති මහාභෝග ඇති කුලවත් වංශයෙන් පැවිදි වූ කෙනෙක් නෙව. ....(පෙ)....
සමණං ඛලු‍ භෝ ගෝතමං තිරෝරට්ඨා තිරෝජනපදා සම්පුච්ඡිතුං ආගච්ඡන්ති ....(පෙ)....
ඒ වගේම භවත් ශ්‍රමණ ගෞතමයන් වහන්සේ වෙත පිටරටවලින්ද පිට ජනපදවලින්ද ප්‍රශ්න විසඳා ගැනීමට බොහෝ පිරිස් පැමිණෙනවා නෙව. ....(පෙ)....
සමණං ඛලු‍ භෝ ගෝතමං අනේකානි දේවතාසහස්සානි පාණේහි සරණං ගතානි ....(පෙ)....
ඒ වගේම අනේක වූ දහස් සංඛ්‍යාත දෙවිවරුන් භවත් ශ්‍රමණ ගෞතමයන් වහන්සේව දිවිහිමියෙන් සරණ ගිහින් තිබෙනවා නෙව. ....(පෙ)....
සමණං ඛලු‍ භෝ ගෝතමං ඒවං කල්‍යාණෝ කිත්තිසද්දෝ අබ්භුග්ගතෝ ‘ඉතිපි සෝ භගවා අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථි සත්ථා දේවමනුස්සානං බුද්ධෝ භගවා’ති ....(පෙ)....
ඒ වගේම භවත් ශ්‍රමණ ගෞතමයන් වහන්සේ පිළිබඳව මේ ආකාර වූ කළ්‍යාණ කීර්ති ඝෝෂාවක් පැතිර ගිහින් තිබෙනවා නෙව. “ඒ භාග්‍යවතුන් වහන්සේ මේ මේ කරුණින් අරහත් වන සේක! සම්මාසම්බුද්ධ වන සේක! විජ්ජාචරණසම්පන්න වන සේක! සුගත වන සේක! ලෝකවිදූ වන සේක! අනුත්තර පුරිසදම්ම සාරථි වන සේක! සත්ථා දේවමනුස්සානං වන සේක! බුද්ධ වන සේක! භගවා වන සේක!” කියලා. ....(පෙ)....
සමණෝ ඛලු භෝ ගෝතමෝ ද්වත්තිංසමහාපුරිසලක්ඛණේහි සමන්නාගතෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ මහාපුරුෂ ලක්ෂණ තිස්දෙකකින් සමන්විත වූ කෙනෙක් නෙව ....(පෙ)....
සමණෝ ඛලු භෝ ගෝතමෝ ඒහිසාගතවාදී සඛිලෝ සම්මෝදකෝ අබ්භාකුටිකෝ උත්තානමුඛෝ පුබ්බභාසී ....(පෙ)....
ඒ වගේම භවත් ශ්‍රමණ ගෞතමයන් වහන්සේ තමන් වෙත පැමිණෙන පිරිසට ඉතා සුහද ලෙස ‘එන්න ඔබේ පැමිණීම සාදරයෙන් පිළිගනිමු’ කියමින් පිළිගන්නා කෙනෙකි. මිහිරි වචන කතා කරන කෙනෙකි. පිළිසඳර කතාවෙහි ඉතා දක්ෂ කෙනෙකි. කවර කරුණකටවත් ඇහිබැම හකුළුවා නොබලන කෙනෙකි. ඕනෑම කෙනෙක් දෙස ප්‍රියශීලී ලෙස මුහුණ ඔසවා කෙළින් බලන කෙනෙකි. පැමිණි පිරිසට පළමුවෙන්ම කතාබස් කරන කෙනෙකි. ....(පෙ)....
සමණෝ ඛලු භෝ ගෝතමෝ චතුන්නං පරිසානං සක්කතෝ ගරුකතෝ මානිතෝ පූජිතෝ අපචිතෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ භික්ෂු, භික්ෂුණී, උපාසක, උපාසිකා යන සිව්වණක් පිරිසෙන් සත්කාර ලැබූ කෙනෙකි. ගෞරව ලැබූ කෙනෙකි. බුහුමන් ලැබූ කෙනෙකි. පිදුම් ලැබූ කෙනෙකි. යටහත් පැවැතුම් ලැබූ කෙනෙකි. ....(පෙ)....
සමණේ ඛලු‍ භෝ ගෝතමේ බහූ දේවා මනුස්සා ච අභිප්පසන්නා ....(පෙ)....
ඒ වගේම භවත් ශ්‍රමණ ගෞතමයන් වහන්සේ කෙරෙහි බොහෝ දෙවිවරුත්, බොහෝ මිනිසුනුත් අතිශයින්ම පැහැදීමෙන් යුක්තයි නෙව. ....(පෙ)....
සමණෝ ඛලු භෝ ගෝතමෝ යස්මිං ගාමේ වා නිගමේ වා පටිවසති, න තස්මිං ගාමේ වා නිගමේ වා අමනුස්සා මනුස්සේ විහේඨෙන්ති ....(පෙ)....
ඒ වගේම භවත් ශ්‍රමණ ගෞතමයන් වහන්සේ යම් ගමක වේවා, නියම්ගමක වේවා, වැඩසිටිනවා නම් ඒ ගමේවත්, නියම්ගමේවත් අමනුෂ්‍යයන් මිනිසුන් හට කිසි පීඩාවක් කරන්නේ නෑ. ....(පෙ)....
සමණෝ ඛලු භෝ ගෝතමෝ සංඝී ගණී ගණාචරියෝ පුථුතිත්ථකරානං අග්ගමක්ඛායති ....(පෙ)....
ඒ වගේම භවත් ශ්‍රමණ ගෞතමයන් වහන්සේ මහා පිරිස් සහිතයි. විශාල පිරිස්වලට ආචාර්ය වශයෙන් සිටින්නේ. ඒ වගේම බොහෝ ආගමික නායකයන් අතරින් උන්වහන්සේ තමයි අග්‍ර වන්නේ ....(පෙ)....
යථා ඛෝ පන භෝ ඒකේසං සමණබ්‍රාහ්මණානං යථා වා තථා වා යසෝ සමුදාගච්ඡති න හේවං සමණස්ස ගෝතමස්ස යසෝ සමුදාගතෝ. අථ ඛෝ අනුත්තරාය විජ්ජාචරණසම්පදාය සමණස්ස ගෝතමස්ස යසෝ සමුදාගතෝ ....(පෙ)....
භවත්නි, ඇතැම් ශ්‍රමණ බ්‍රාහ්මණයන්ගේ කීර්තිරාවය තියෙන්නේ ඔවුන්ගේ යම් යම් ව්‍රත සමාදන් වීම් ආදී බාහිර දේ මුල් කරගෙනයි. නමුත් ශ්‍රමණ ගෞතමයන් වහන්සේගේ කීර්තිය පැතිරිලා තියෙන්නේ එවන් කරුණක් දෙකක් මුල් කරගෙන නොවේ. සැබැවින්ම අනුත්තර වූ (අවබෝධ ඤාණය නම් වූ විද්‍යාවෙනුත් ඊට අනුකූල හැසිරීම නම් වූ චරණයෙනුත් යන) විජ්ජාචරණ සම්පන්න ගුණයෙන්මයි ශ්‍රමණ ගෞතමයන් වහන්සේගේ කීර්තිරාවය පැතිරී තියෙන්නේ. ....(පෙ)....
සමණං ඛලු‍ භෝ ගෝතමං රාජා මාගධෝ සේනියෝ බිම්බිසාරෝ සපුත්තෝ සභරියෝ සපරිසෝ සාමච්චෝ පාණේහි සරණං ගතෝ ....(පෙ)....
ඒ වගේම මගධේශ්වර සේනිය බිම්බිසාර නිරිඳාණන් සිය දරුවනුත් හා එක්ව, බිරින්දෑවරුන් හා එක්ව, පිරිස් හා එක්ව, ඇමැතිවරුන් හා එක්ව භවත් ශ්‍රමණ ගෞතමයන් වහන්සේව දිවිහිමියෙන් සරණ ගිහිල්ලයි ඉන්නේ. ....(පෙ)....
සමණං ඛලු‍ භෝ ගෝතමං රාජා පසේනදී කෝසලෝ සපුත්තෝ සභරියෝ සපරිසෝ සාමච්චෝ පාණේහි සරණං ගතෝ ....(පෙ)....
ඒ වගේම පසේනදී කෝසල නිරිඳාණන් සිය දරුවනුත් හා එක්ව, බිරින්දෑවරුන් හා එක්ව, පිරිස් හා එක්ව, ඇමැතිවරුන් හා එක්ව භවත් ශ්‍රමණ ගෞතමයන් වහන්සේව දිවිහිමියෙන් සරණ ගිහිල්ලයි ඉන්නේ. ....(පෙ)....
සමණං ඛලු‍ භෝ ගෝතමං බ්‍රාහ්මණෝ පොක්ඛරසාතී සපුත්තෝ සභරියෝ සපරිසෝ සාමච්චෝ පාණේහි සරණං ගතෝ ....(පෙ)....
ඒ වගේම පොක්ඛරසාතී බ්‍රාහ්මණතුමා සිය දරුවනුත් හා එක්ව, බිරින්දෑවරුන් හා එක්ව, පිරිස් හා එක්ව, ඇමැතිවරුන් හා එක්ව භවත් ශ්‍රමණ ගෞතමයන් වහන්සේව දිවිහිමියෙන් සරණ ගිහිල්ලයි ඉන්නේ. ....(පෙ)....
සමණෝ ඛලු භෝ ගෝතමෝ රඤ්ඤෝ මාගධස්ස සේනියස්ස බිම්බිසාරස්ස සක්කතෝ ගරුකතෝ මානිතෝ පූජිතෝ අපචිතෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ මගධේශ්වර සේනිය බිම්බිසාර නිරිඳාණන්ගෙන් සත්කාර ලැබූ කෙනෙකි. ගෞරව ලැබූ කෙනෙකි. බුහුමන් ලැබූ කෙනෙකි. පිදුම් ලැබූ කෙනෙකි. යටහත් පැවැතුම් ලැබූ කෙනෙකි. ....(පෙ)....
සමණෝ ඛලු භෝ ගෝතමෝ රඤ්ඤෝ පසේනදිස්ස කෝසලස්ස සක්කතෝ ගරුකතෝ මානිතෝ පූජිතෝ අපචිතෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ පසේනදී කෝසල නිරිඳාණන්ගෙන් සත්කාර ලැබූ කෙනෙකි. ගෞරව ලැබූ කෙනෙකි. බුහුමන් ලැබූ කෙනෙකි. පිදුම් ලැබූ කෙනෙකි. යටහත් පැවැතුම් ලැබූ කෙනෙකි. ....(පෙ)....
සමණෝ ඛලු භෝ ගෝතමෝ බ්‍රාහ්මණස්ස පොක්ඛරසාතිස්ස සක්කතෝ ගරුකතෝ මානිතෝ පූජිතෝ අපචිතෝ ....(පෙ)....
ඒ වගේම භවත් ශ්‍රමණ ගෞතමයන් වහන්සේ පොක්ඛරසාතී බ්‍රාහ්මණතුමාගෙන් සත්කාර ලැබූ කෙනෙකි. ගෞරව ලැබූ කෙනෙකි. බුහුමන් ලැබූ කෙනෙකි. පිදුම් ලැබූ කෙනෙකි. යටහත් පැවැතුම් ලැබූ කෙනෙකි .... (පෙ) ....
සමණෝ ඛලු භෝ ගෝතමෝ චම්පං අනුප්පත්තෝ චම්පායං විහරති ගග්ගරාය පොක්ඛරණියා තීරේ. යේ ඛෝ පන භෝ කේචි සමණා වා බ්‍රාහ්මණා වා අම්හාකං ගාමඛෙත්තං ආගච්ඡන්ති, අතිථී නෝ තේ හොන්ති. අතිථී ඛෝ පනම්හේහි සක්කාතබ්බා ගරුකාතබ්බා මානේතබ්බා පූජේතබ්බා අපචේතබ්බා. යම්පි භෝ සමණෝ ගෝතමෝ චම්පං අනුප්පත්තෝ චම්පායං විහරති ගග්ගරාය පොක්ඛරණියා තීරේ. අතිථම්හාකං සමණෝ ගෝතමෝ. අතිථි ඛෝ පනම්හේහි සක්කාතබ්බෝ ගරුකාතබ්බෝ මානේතබ්බෝ පූජේතබ්බෝ අපචේතබ්බෝ. ඉමිනාපංගේන න අරහති සෝ භවං ගෝතමෝ අම්හාකං දස්සනාය උපසංකමිතුං. අථ ඛෝ පන මයමේව අරහාම තං භවන්තං ගෝතමං දස්සනාය උපසංකමිතුං.
ඒ භවත් ශ්‍රමණ ගෞතමයන් වහන්සේ චම්පා නුවර ගග්ගරා පොකුණ අසබඩ වැඩසිටිනවා. ඉතින් යම්කිසි ශ්‍රමණවරුන් වේවා බ්‍රාහ්මණවරුන් වේවා අපගේ ගම් කෙතට සම්ප්‍රාප්ත වෙනවා නම් ඔවුන් අපට ආගන්තුක පිරිසකි. අප විසින් ඒ ආගන්තුක පිරිසට සත්කාර කළ යුතුයි. ගරු කළ යුතුයි. පිදිය යුතුයි. යටහත් පැවතුම් දැක්විය යුතුයි. යම් හෙයකින් ශ්‍රමණ භවත් ගෞතමයන් වහන්සේ චම්පාවට වැඩම කරලා, චම්පාවෙහි ගග්ගරා පොකුණ අසබඩ වැඩසිටිනවාද, ඒ ශ්‍රමණ ගෞතමයන් වහන්සේ අපගේ ආගන්තුකයෙක්මයි. ඉතින් අප විසින් ආගන්තුක වූ උන්වහන්සේට සත්කාර කළ යුතුයි. ගරු කළ යුතුයි. පිදිය යුතුයි. යටහත් පැවතුම් දැක්විය යුතුයි. ඔන්න ඔය කාරණයේදීත් ඒ භවත් ගෞතමයන් වහන්සේ වැනි උතුමෙක් අපව දකින්නට පැමිණීම උන්වහන්සේගේ තත්වයට සුදුසු නැහැමයි. එනිසා ශ්‍රමණ භවත් ගෞමයන් වහන්සේව බැහැදකින්නට යෑම අපටමයි සුදුසු.
එත්තකේ ඛෝ අහං භෝ තස්ස භෝතෝ ගෝතමස්ස ගුණේ පරියාපුණාමි. නෝ ච ඛෝ සෝ භවං ගෝතමෝ එත්තකවණ්ණෝ. අපරිමාණවණ්ණෝ හි සෝ භවං ගෝතමෝ”ති.
භවත්නි, ඒ භවත් ගෞතමයන් වහන්සේගේ ගුණය පිළිබඳව මා දන්නේ ඔච්චරයි. නමුත් ඒ භවත් ගෞතමයන් වහන්සේ නම්, ගුණ ඔච්චරක් පමණක් තිබෙන උත්තමයෙක් නොවෙයි. ඒ භවත් ගෞතමයන් වහන්සේ ප්‍රමාණ කළ නොහැකි වූ ගුණ සම්පත්වලින් යුක්තයි.
9. ඒවං වුත්තේ තේ බ්‍රාහ්මණා සෝණදණ්ඩං බ්‍රාහ්මණං ඒතදවෝචුං: “යථා ඛෝ භවං සෝණදණ්ඩෝ සමණස්ස ගෝතමස්ස වණ්ණේ භාසති ඉතෝ චේ’පි සෝ භවං ගෝතමෝ යෝජනසතේ විහරති, අලමේව සද්ධේන කුලපුත්තේන දස්සනාය උපසංකමිතුං අපි පුටෝසේන. තේන හි භෝ සබ්බේව මයං සමණං ගෝතමං දස්සනාය උපසංකමිස්සාමා”ති.
අථ ඛෝ සෝණදණ්ඩෝ බ්‍රාහ්මණෝ මහතා බ්‍රාහ්මණගණේන සද්ධිං යේන ගග්ගරා පොක්ඛරණී තේනුපසංකමි.
මෙසේ පැවසූ විට ඒ බ්‍රාහ්මණවරු සෝණදණ්ඩ බ්‍රාහ්මණයාට මෙහෙම කිව්වා. “භවත් සෝණදණ්ඩයන් ශ්‍රමණ ගෞතමයන්ගේ ගුණයන් යම් ආකාරයකින් පැවසුවා නම්, ඒ ආකාරයෙන් යුතු ගුණ ඇති ශ්‍රමණ ගෞතමයන් වහන්සේ යොදුන් සියයක් එපිටින් වාසය කළත් සැදැහැවත් කුලපුත්‍රයෙක් විසින් මග වියදම් ද රැගෙන උන්වහන්සේව බැහැදකින්නට යෑම සුදුසු දෙයක්මයි. එහෙම නම් අපි හැමෝම ශ්‍රමණ භවත් ගෞතමයන් වහන්සේව බැහැදකින්නට යමු.”ඉතින් සෝණදණ්ඩ බ්‍රාහ්මණයා මහත් වූ බ්‍රාහ්මණ පිරිසත් සමඟ ගග්ගරා පොකුණ දෙසට පිටත් වුනා.
10. අථ ඛෝ සෝණදණ්ඩස්ස බ්‍රාහ්මණස්ස තිරෝවනසණ්ඩගතස්ස ඒවං චේතසෝ පරිවිතක්කෝ උදපාදි: “අහඤ්චේව ඛෝ පන සමණං ගෝතමං පඤ්හං පුච්ඡෙය්‍යං, තත්‍ර චේ මං සමණෝ ගෝතමෝ ඒවං වදෙය්‍ය: න ඛෝ ඒස බ්‍රාහ්මණ පඤ්හෝ ඒවං පුච්ඡිතබ්බෝ, ඒවං නාමේස බ්‍රාහ්මණ පඤ්හෝ පුච්ඡිතබ්බෝ’ති. තේන මං අයං පරිසා පරිභවෙය්‍ය: ‘බාලෝ සෝණදණ්ඩෝ බ්‍රාහ්මණෝ අබ්‍යත්තෝ, නාසක්ඛි සමණං ගෝතමං යෝනිසෝ පඤ්හං පුච්ඡිතු’න්ති. යං ඛෝ පනායං පරිසා පරිභවෙය්‍ය, යසෝ’පි තස්ස හායේථ, යස්ස ඛෝ පන යසෝ හායේථ භෝගා’පි තස්ස හායෙය්‍යුං. යසෝලද්ධා ඛෝ පනම්හාකං භෝගා. මඤ්චේව ඛෝ පන සමණෝ ගෝතමෝ පඤ්හං පුච්ඡෙය්‍ය, තස්ස චාහං පඤ්හස්ස වෙය්‍යාකරණේන චිත්තං න ආරාධෙය්‍යං, තත්‍ර චේ මං සමණෝ ගෝතමෝ ඒවං වදෙය්‍ය: ‘න ඛෝ ඒස බ්‍රාහ්මණ පඤ්හෝ ඒවං බ්‍යාකාතබ්බෝ. ඒවං නාමේස බ්‍රාහ්මණ පඤ්හෝ බ්‍යාකාතබ්බෝ’ති, තේන මං අයං පරිසා පරිභවෙය්‍ය: ‘බාලෝ සෝණදණ්ඩෝ බ්‍රාහ්මණෝ, අබ්‍යත්තෝ නාසක්ඛි සමණස්ස ගෝතමස්ස පඤ්හස්ස වෙය්‍යාකරණේන චිත්තං ආරාධේතුන්ති. යං ඛෝ පනායං පරිසා පරිභවෙය්‍ය, යසෝ’පි තස්ස හායේථ. යස්ස ඛෝ පන යසෝ හායේථ භෝගාපි තස්ස හායෙය්‍යුං. යසෝලද්ධා ඛෝ පනම්හාකං භෝගා. අහංචේව ඛෝ පන ඒවං සමීපගතෝ සමානෝ අදිස්වා’ව සමණං ගෝතමං නිවත්තෙය්‍යං, තේන මං අයං පරිසා පරිභවෙය්‍ය: ‘බාලෝ සෝණදණ්ඩෝ බ්‍රාහ්මණෝ අබ්‍යත්තෝ මානත්ථද්ධෝ භීතෝ ච. නෝ විසහි සමණං ගෝතමං දස්සනාය උපසංකමිතුං. කථං හි නාම සමීපගතෝ සමානෝ අදිස්වා සමණං ගෝතමං නිවත්තිස්සතී?’ති. යං ඛෝ පනායං පරිසා පරිභවෙය්‍ය යසෝ’පි තස්ස හායේථ. යස්ස ඛෝ පන යසෝ හායේථ, භෝගා’පි තස්ස හායෙය්‍යුං. යසෝලද්ධා ඛෝ පනම්හාකං භෝගා”ති.
ඉතින් සෝණදණ්ඩ බ්‍රාහ්මණයාට ඒ වන ගොමුව අතරින් යද්දී මෙවැනි කල්පනාවක් ඇතිවුනා. “ඉදින් මං ශ්‍රමණ ගෞතමයන් වහන්සේ ගෙන් ප්‍රශ්නයක් විමසුවෝතින් ශ්‍රමණ ගෞතමයන් වහන්සේ ඒ ගැන මට මේ විදිහට පවසන්නට ඉඩ තියෙනවා. ‘පින්වත් බ්‍රාහ්මණය, ඔය ප්‍රශ්නය අසන්නට ඕන ඔය විදිහට නොවෙයි, පින්වත් බ්‍රාහ්මණය ඔය ප්‍රශ්නය ඇසිය යුත්තේ මේ විදිහටයි’ කියලා. එතකොට මේ පිරිස මට අපහාස කරාවි. ‘සෝණදණ්ඩ බ්‍රාහ්මණයා මෝඩයෙක් නෙව. අව්‍යක්ත කෙනෙක් නෙව. ශ්‍රමණ ගෞතමයන්ගෙන් නුවණැති ප්‍රශ්නයක් අසන්නට බැරිවුනා නෙව’ කියලා. මේ පිරිස යම් කෙනෙකුට නිග්‍රහ කරනවා නම්, ඔහුගේ කීර්තිය පිරිහෙනවාමයි. යමෙකුගේ කීර්තිය පිරිහෙනවා නම්, ඔහුගේ භෝගසම්පත් පවා පිරිහී යනවා. අපගේ භෝගසම්පත් වුනත් කීර්තිය නිසා ලැබුණු දේවල් නෙව.ඉතින් ශ්‍රමණ ගෞතමයන් වහන්සේ මගෙන් ප්‍රශ්න ඇසුවොතින් ඒ ප්‍රශ්නයට දෙන පිළිතුරෙන් මට උන්වහන්සේගේ සිත සතුටු කරන්නට බැරි වුනොතින් ඒ පිළිතුර පිළිබඳව ශ්‍රමණ ගෞතමයන් වහන්සේ මට මෙහෙම කියන්නට ඉඩ තියෙනවා. ‘පින්වත් බ්‍රාහ්මණය, ඔය ප්‍රශ්නයට උත්තර දිය යුත්තේ ඔහොම නොවෙයිනෙ. පින්වත් බ්‍රාහ්මණය, ඔය ප්‍රශ්නයට උත්තර දිය යුත්තේ මෙහෙමයිනෙ’ කියලා. එතකොට ඔය කාරණය මුල් කරගෙන මේ පිරිස මට පරිභව කරාවි. ‘සෝණදණ්ඩ බ්‍රාහ්මණයා මෝඩයෙක් නෙව. අව්‍යක්ත කෙනෙක් නෙව. ශ්‍රමණ ගෞතමයන්ගේ ප්‍රශ්නයට උන්වහන්සේගේ සිත සතුටු වෙන ආකාරයට පිළිතුරක් දීගන්නට බැරිවුනා නෙව’ කියලා. මේ පිරිස යම් කෙනෙකුට නිග්‍රහ කරනවා නම්, ඔහුගේ කීර්තිය පිරිහෙනවාමයි. යමෙකුගේ කීර්තිය පිරිහෙනවා නම්, ඔහුගේ භෝගසම්පත් පවා පිරිහී යනවා. අපගේ භෝගසම්පත් වුනත් කීර්තිය නිසා ලැබුණු දේවල් නෙව.ඉදින් මං මෙහෙම ළඟට ඇවිල්ලත් ශ්‍රමණ ගෞතමයන් වහන්සේව නොදැක ආපසු හැරී ගියොත්, ඒ ගැනත් මේ පිරිස මට පරිභව කරාවි. ‘සෝණදණ්ඩ බ්‍රාහ්මණයා මෝඩයෙක් නෙව. අව්‍යක්ත කෙනෙක් නෙව. දැඩි මාන්නයෙන් යුතු කෙනෙක් නෙව. භයට පත් වූ කෙනෙක් නෙව. ශ්‍රමණ ගෞතමයන්ව බැහැදැකීම පිණිස පැමිණෙන්ට බැරිවුනානෙ. ශ්‍රමණ ගෞතමයන් වහන්සේ ළඟට ගිහිල්ලත් නොදැකම ආපසු හැරී යන්නේ කොහොමද?’ කියලා. මේ පිරිස යම් කෙනෙකුට නිග්‍රහ කරනවා නම්, ඔහුගේ කීර්තිය පිරිහෙනවාමයි. යමෙකුගේ කීර්තිය පිරිහෙනවා නම්, ඔහුගේ භෝගසම්පත් පවා පිරිහී යනවා. අපගේ භෝගසම්පත් වුනත් කීර්තිය නිසා ලැබුණු දේවල් නෙව.
11. අථ ඛෝ සෝණදණ්ඩෝ බ්‍රාහ්මණෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. චම්පෙය්‍යකාපි ඛෝ බ්‍රාහ්මණගහපතිකා අප්පේකච්චේ භගවන්තං අභිවාදෙත්වා ඒකමන්තං නිසීදිංසු. අප්පේකච්චේ භගවතා සද්ධිං සම්මෝදිංසු. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදිංසු. අප්පේකච්චේ යේන භගවා තේනඤ්ජලිං පණාමෙත්වා ඒකමන්තං නිසීදිංසු. අප්පේකච්චේ නාමගොත්තං සාවෙත්වා ඒකමන්තං නිසීදිංසු. අප්පේකච්චේ තුණ්හීභූතා ඒකමන්තං නිසීදිංසු.
ඉතින් සෝණදණ්ඩ බ්‍රාහ්මණයා භාග්‍යවතුන් වහන්සේ කරා පැමිණුනා. පැමිණ භාග්‍යවතුන් වහන්සේ සමඟ සතුටු වුනා. සතුටුවිය යුතු පිළිසඳර කතාබහ අවසන් කොට එකත්පස්ව වාඩිවුණා. චම්පා නුවරවැසි බ්‍රාහ්මණ ගෘහපතියන්ගෙන් ඇතැම් උදවිය භාග්‍යවතුන් වහන්සේට ආදරයෙන් වන්දනා කොට එකත්පස්ව වාඩිවුනා. සමහරුන් භාග්‍යවතුන් වහන්සේ සමඟ සතුටුවුනා. සතුටුවිය යුතු පිළිසඳර කතාබහ අවසන් කොට එකත්පස්ව වාඩිවුනා. තවත් සමහරුන් භාග්‍යවතුන් වහන්සේට ඇඳිලි බැඳ ආචාර කොට එකත්පස්ව වාඩිවුනා. සමහර උදවිය තම තමන්ගේ නම්ගොත් පවසලා එකත්පස්ව වාඩිවුනා. තවත් සමහරුන් නිශ්ශබ්දව එකත්පස්ව වාඩිවුනා.
12. තත්‍රපි සුදං සෝණදණ්ඩෝ බ්‍රාහ්මණෝ ඒතදේව බහුලමනුවිතක්කෙන්තෝ නිසින්නෝ හෝති: “අහං චේව ඛෝ පන සමණං ගෝතමං පඤ්හං පුච්ඡෙය්‍යං තත්‍ර චේ මං සමණෝ ගෝතමෝ ඒවං වදෙය්‍ය ‘න ඛෝ ඒස බ්‍රාහ්මණ පඤ්හෝ පුච්ඡිතබ්බෝ’ති, ඒවං නාමේස, බ්‍රාහ්මණ, පඤ්හෝ පුච්ඡිතබ්බෝ’ති, තේන මං අයං පරිසා පරිභවෙය්‍ය ‘බාලෝ සෝණදණ්ඩෝ බ්‍රාහ්මණෝ අබ්‍යත්තෝ, නාසක්ඛි සමණං ගෝතමං යෝනිසෝ පඤ්හං පුච්ඡිතු’න්ති යං ඛෝ පනායං පරිසා පරිභවෙය්‍ය යසෝ’පි තස්ස හායේථ. යස්ස ඛෝ පන යසෝ හායේථ භෝගාපි තස්ස හායෙය්‍යුං. යසෝලද්ධා ඛෝ පනම්හාකං භෝගා. මඤ්චේව ඛෝ පන සමණෝ ගෝතමෝ පඤ්හං පුච්ඡෙය්‍ය, තස්ස චාහං පඤ්හස්ස වෙය්‍යාකරණේන චිත්තං න ආරාධෙය්‍යං, තත්‍ර චේ මං සමණෝ ගෝතමෝ ඒවං වදෙය්‍ය ‘න ඛෝ ඒස බ්‍රාහ්මණ, පඤ්හෝ ඒවං ව්‍යාකාතබ්බෝ, ඒවං නාමේස බ්‍රාහ්මණ පඤ්හෝ ව්‍යාකාතබ්බෝ’ති, තේන මං අයං පරිසා පරිභවෙය්‍ය: ‘බාලෝ සෝණදණ්ඩෝ බ්‍රාහ්මණෝ අබ්‍යත්තෝ, නාසක්ඛි සමණස්ස ගෝතමස්ස පඤ්හස්ස වෙය්‍යාකරණේන චිත්තං ආරාධේතු’න්ති. යං ඛෝ පනායං පරිසා පරිභවෙය්‍ය යසෝ’පි තස්ස හායේථ යස්ස ඛෝ පන යසෝ හායේථ භෝගාපි තස්ස හායෙය්‍යුං. යසෝලද්ධා ඛෝ පනම්හාකං භෝගා. අහෝ වත මං සමණෝ ගෝතමෝ සකේ ආචරියකේ තේවිජ්ජකේ පඤ්හං පුච්ඡෙය්‍ය. අද්ධා වතස්සාහං චිත්තං ආරාධෙය්‍යං පඤ්හස්ස වෙය්‍යාකරණේනා”ති.
එතකොටත් සෝණදණ්ඩ බ්‍රාහ්මණයා මේ කාරණය ගැනම බහුල වශයෙන් සිත සිතා වාඩිවෙලා හිටියා. ඒ කියන්නේ “ඉදින් මං ශ්‍රමණ ගෞතමයන් වහන්සේගෙන් ප්‍රශ්නයක් විමසුවෝතින් ශ්‍රමණ ගෞතමයන් වහන්සේ ඒ ගැන මට මේ විදිහට පවසන්නට ඉඩ තියෙනවා. ‘පින්වත් බ්‍රාහ්මණය, ඔය ප්‍රශ්නය අසන්ට ඕන ඔය විදිහට නොවෙයි, පින්වත් බ්‍රාහ්මණය ඔය ප්‍රශ්නය ඇසිය යුත්තේ මේ විදිහටයි’ කියලා. එතකොට මේ පිරිස මට අපහාස කරාවි. ‘සෝණදණ්ඩ බ්‍රාහ්මණයා මෝඩයෙක් නෙව. අව්‍යක්ත කෙනෙක් නෙව. ශ්‍රමණ ගෞතමයන්ගෙන් නුවණැති ප්‍රශ්නයක් අසන්නට බැරිවුනා නෙව’ කියලා. මේ පිරිස යම් කෙනෙකුට නිග්‍රහ කරනවා නම්, ඔහුගේ කීර්තිය පිරිහෙනවාමයි. යමෙකුගේ කීර්තිය පිරිහෙනවා නම්, ඔහුගේ භෝගසම්පත් පවා පිරිහී යනවා. අපගේ භෝගසම්පත් වුනත් කීර්තිය නිසා ලැබුණු දේවල් නෙව.ඉතින් ශ්‍රමණ ගෞතමයන් වහන්සේ මගෙන් ප්‍රශ්න ඇසුවොතින් ඒ ප්‍රශ්නයට දෙන පිළිතුරෙන් මට උන්වහන්සේගේ සිත සතුටු කරන්නට බැරි වුනොතින් ඒ පිළිතුර පිළිබඳව ශ්‍රමණ ගෞතමයන් වහන්සේ මට මෙහෙම කියන්නට ඉඩ තියෙනවා. ‘පින්වත් බ්‍රාහ්මණය, ඔය ප්‍රශ්නයට උත්තර දිය යුත්තේ ඔහොම නොවෙයිනෙ. පින්වත් බ්‍රාහ්මණය, ඔය ප්‍රශ්නයට උත්තර දිය යුත්තේ මෙහෙමයිනෙ’ කියලා. එතකොට ඔය කාරණය මුල් කරගෙන මේ පිරිස මට පරිභව කරාවි. ‘සෝණදණ්ඩ බ්‍රාහ්මණයා මෝඩයෙක් නෙව. අව්‍යක්ත කෙනෙක් නෙව. ශ්‍රමණ ගෞතමයන්ගේ ප්‍රශ්නයට උන්වහන්සේගේ සිත සතුටු වෙන ආකාරයට පිළිතුරක් දීගන්නට බැරිවුනා නෙව’ කියලා. මේ පිරිස යම් කෙනෙකුට නිග්‍රහ කරනවා නම්, ඔහුගේ කීර්තිය පිරිහෙනවාමයි. යමෙකුගේ කීර්තිය පිරිහෙනවා නම්, ඔහුගේ භෝගසම්පත් පවා පිරිහී යනවා. අපගේ භෝගසම්පත් වුනත් කීර්තිය නිසා ලැබුණු දේවල් නෙව.‘අනේ! ඒ නිසා ඇත්තෙන්ම ශ්‍රමණ ගෞතමයන් වහන්සේ මගෙන් අපගේ ආචාර්යවාදයට අයත් ත්‍රිවිද්‍යාව ගැන ප්‍රශ්නයක් අසනවා නම් කොතරම් හොඳද? ඒකාන්තයෙන්ම උන්වහන්සේගේ සිත සතුටුවෙන අයුරින් මට ඒ ප්‍රශ්නය විසඳන්නටත් පුළුවනි’ කියලා.
13. අථ ඛෝ භගවතෝ සෝණදණ්ඩස්ස බ්‍රාහ්මණස්ස චේතසා චේතෝ පරිවිතක්කමඤ්ඤාය ඒතදහෝසි: “විහඤ්ඤති ඛෝ අයං සෝණදණ්ඩෝ බ්‍රාහ්මණෝ සකේන චිත්තේන. යංනූනාහං සෝණදණ්ඩං බ්‍රාහ්මණං සකේ ආචරියකේ තේවිජ්ජකේ පඤ්හං පුච්ඡෙය්‍ය”න්ති.
එතකොට සෝණදණ්ඩ බ්‍රාහ්මණයාගේ සිතේ තිබුන පටලැවිල්ල අවබෝධ කරගත් භාග්‍යවතුන් වහන්සේට මේ අදහස ඇතිවුනා. “මේ සෝණදණ්ඩ බ්‍රාහ්මණයා තමන්ගේ සිතුවිල්ලෙන් පීඩා විඳිනවා. එනිසා මං සෝණදණ්ඩ බ්‍රාහ්මණයාගෙන් තම ආචාර්යවාදය වන ත්‍රිවිද්‍යාව අරභයා ප්‍රශ්නයක් අසනවා නම් හොඳයි” කියලා.
අථ ඛෝ භගවා සෝණදණ්ඩං බ්‍රාහ්මණං ඒතදවෝච: “කතීහි පන බ්‍රාහ්මණ අංගේහි සමන්නාගතං බ්‍රාහ්මණා බ්‍රාහ්මණං පඤ්ඤපෙන්ති බ්‍රාහ්මණො’ස්මීති ච වදමානෝ සම්මා වදෙය්‍ය න ච පන මුසාවාදං ආපජ්ජෙය්‍යා?”ති.
ඉතින් භාග්‍යවතුන් වහන්සේ සෝණදණ්ඩ බ්‍රාහ්මණයාට මෙකරුණ වදාළා. “පින්වත් බ්‍රාහ්මණය, බ්‍රාහ්මණවරුන් බ්‍රාහ්මණයෙකු ලෙස සළකන්නේ කවර අන්දමේ අංගවලින් සමන්විත කෙනෙක්වද? මැනැවින්ම කියනවා නම් ‘මම බ්‍රාහ්මණයෙක් වෙමි’ කියා පවසන්නෙත් එය මුසාවාදයක් බවට පත් නොවන්නේත් කවර කරුණු මතද?”
14. අථ ඛෝ සෝණදණ්ඩස්ස බ්‍රාහ්මණස්ස ඒතදහෝසි: යං වත නෝ අහෝසි ඉච්ඡිතං, යං ආකංඛිතං, යං අධිප්පේතං, යං අභිපත්ථිතං ‘අහෝ වත මං සමණෝ ගෝතමෝ සකේ ආචරියකේ තේවිජ්ජකේ පඤ්හං පුච්ඡෙය්‍ය, අද්ධා වතස්සාහං චිත්තං ආරාධෙය්‍යං පඤ්හස්ස වෙය්‍යාකරණේනා’ති, තත්‍ර මං සමණෝ ගෝතමෝ සකේ ආචරියකේ තේවිජ්ජකේ පඤ්හං පුච්ඡති. අද්ධා වතස්සාහං චිත්තං ආරාධෙස්සාමි පඤ්හස්ස වෙය්‍යාකරණේනා’ති.
එතකොට සෝණදණ්ඩ බ්‍රාහ්මණයාට මේ අදහස් ඇතිවුනා. “අනේ ඇත්තෙන්ම ශ්‍රමණ ගෞතමයන් වහන්සේ මගෙන් තම ආචාර්යවාදය වූ ත්‍රිවිද්‍යාව අරභයා ප්‍රශ්නයක් අසනවා නම් හොඳයි කියලා. ඒ වගේම උන්වහන්සේගේ සිත සතුටු වන ආකාරයට මට පිළිතුරු දෙන්ටත් පුළුවනි කියලා ඇත්තෙන්ම අප යම් කරුණක් ගැන රුචි වුනා නම්, යම් කරුණක් කැමැති වුනා නම්, යම් කරුණක් අදහස් කළා නම්, යම් කරුණක් පැතුවා නම් ඒ ගැනම ශ්‍රමණ ගෞතමයන් වහන්සේ මගෙන් තම ආචාර්යවාදය වූ ත්‍රිවිද්‍යාව අරභයා ප්‍රශ්නයක් අසනවා නෙව. ඉතින් මටත් සැබැවින්ම උන්වහන්සේගේ සිත සතුටුවන අයුරින් පිළිතුරු දෙන්නටත් පුළුවනි.”
15. අථ ඛෝ සෝණදණ්ඩෝ බ්‍රාහ්මණෝ අබ්භුන්නාමෙත්වා කායං අනුවිලෝකෙත්වා පරිසං භගවන්තං ඒතදවෝච: “පඤ්චහි භෝ ගෝතම අංගේහි සමන්නාගතං බ්‍රාහ්මණා බ්‍රාහ්මණං පඤ්ඤාපෙන්ති ‘බ්‍රාහ්මණො’ස්මීති ච වදමානෝ සම්මා වදෙය්‍ය න ච පන මුසාවාදං ආපජ්ජෙය්‍ය. කතමේහි පඤ්චහි? ඉධ භෝ ගෝතම බ්‍රාහ්මණෝ උභතෝ සුජාතෝ හෝති මාතිතෝ ච පිතිතෝ ච, සංසුද්ධගහණිකෝ යාව සත්තමා පිතාමහයුගා, අක්ඛිත්තෝ අනුපක්කුට්ඨෝ ජාතිවාදේන. අජ්ඣායකෝ හෝති මන්තධරෝ තිණ්ණං වේදානං පාරගූ සනිඝණ්ඩුකේටුභානං සාක්ඛරප්පභේදානං ඉතිහාසපඤ්චමානං, පදකෝ වෙය්‍යාකරණෝ ලෝකායතමහාපුරිසලක්ඛණේසු අනවයෝ:
එතකොට සෝණදණ්ඩ බ්‍රාහ්මණයා කය ඍජු කරගෙන හාත්පස සිටි පිරිස දෙස හොඳ හැටියට බලා භාග්‍යවතුන් වහන්සේට මෙකරුණ පවසා සිටියා. “භවත් ගෞතමයෙනි, බ්‍රාහ්මණවරුන් බ්‍රාහ්මණයෙකු ලෙස සළකන්නේත්, මනාකොට කියනවා නම් ‘මම බ්‍රාහ්මණයෙක් වෙමි’ කියලා කිය හැකිවන්නේත්, එය බොරුවක් නොවන්නේත් අංග පහකින් සමන්විත කෙනා ගැනයි. ඒ අංග පහ මොනවාද? භවත් ගෞතමයෙනි, මෙහිලා බ්‍රාහ්මණයා මව් පිය දෙපාර්ශවයෙන්ම පිරිසිදු සුජාත උපතක් ලැබූ කෙනෙක් වෙනවා. ඒ කියන්නේ මීමුතු යුග පරපුරෙන් සත්වෙනි පරපුර දක්වා පිරිසිදු මව්කුසක් තිබෙන කෙනෙක්. ඒ වගේම තමන්ගේ ජාතිය පිළිබඳව අපවාද නොලැබූ, ගැරහුම් නොලැබූ කෙනෙක්,ඒ වගේම ඔහු වේද හදාරණ කෙනෙක්. මන්ත්‍රධාරී කෙනෙක්. ඉතිහාසය පස්වෙනි කොට ඇති වේදසමයාගත භාෂා ශාස්ත්‍රයන්හි නිපුණත්වයක් ඇති අක්ෂර ප්‍රභේද ගැන හසල බුද්ධිය ඇති ත්‍රිවේද පාරප්‍රප්ත කෙනෙක්. වේදසමයාගත පද පාඨ දන්නා කෙනෙක්. ව්‍යාකරණ දන්නා කෙනෙක්. ලෝකායත ශාස්ත්‍රයෙහි, මහාපුරුෂ ලක්ෂණ ශාස්ත්‍රයෙහි නිපුණ කෙනෙක්:
අභිරූපෝ හෝති දස්සනීයෝ පාසාදිකෝ පරමාය වණ්ණපොක්ඛරතාය සමන්නාගතෝ, බ්‍රහ්මවණ්ණී බ්‍රහ්මවච්චසී අක්ඛුද්දාවකාසෝ දස්සනාය. සීලවා හෝති වුද්ධසීලී වුද්ධසීලේන සමන්නාගතෝ, පණ්ඩිතෝ ච හෝති මේධාවී, පඨමෝ වා දුතියෝ වා සුජං පග්ගණ්හන්තානං. ඉමේහි ඛෝ භෝ ගෝතම පඤ්චහි අංගේහි සමන්නාගතං බ්‍රාහ්මණා බ්‍රාහ්මණං පඤ්ඤාපෙන්ති. බ්‍රාහ්මණො’ස්මීති ච වදමානෝ සම්මා වදෙය්‍ය න ච පන මුසාවාදං ආපජ්ජෙය්‍යාති.
ඒ වගේම ඔහු ඉතා රූපවත් කෙනෙක්. සොඳුරු පෙනුමක් ඇති කෙනෙක්. දුටුවන් පහදින කෙනෙක්. උතුම් වර්ණ සෞන්දර්යයෙන් යුතු කෙනෙක්. රන්වන් පැහැ ඇති කෙනෙක්. බ්‍රහ්මයාගේ බඳු ශරීරාලෝකය ඇති කෙනෙක්. දැකීමට පවා ඉඩකඩ අපහසුවෙන් ලැබිය යුතු කෙනෙක්.ඒ වගේම ඔහු සිල්වත්, වැඩුණු සිල් ඇති කෙනෙක්. වැඩුණු සීලයෙන් සමන්විත කෙනෙක්.නුවණැති කෙනෙක්, ප්‍රඥාවන්ත කෙනෙක්. යාග කිරීම පිණිස යාග හැන්ද එසවීමේදී පළමුකොට හෝ දෙවනුව හෝ කරන කෙනෙක්. භවත් ගෞතමයෙනි, බ්‍රාහ්මණවරුන් බ්‍රාහ්මණයෙකු ලෙස සළකන්නේත්, මනාකොට කියනවා නම් ‘මම බ්‍රාහ්මණයෙක් වෙමි’ කියලා කිය හැකිවන්නේත්, එය බොරුවක් නො වන්නේත් මෙම අංග පහෙන් සමන්විත කෙනා ගැනයි.
16. “ඉමේසං පන බ්‍රාහ්මණ පඤ්චන්නං අංගානං සක්කා ඒකං අංගං ඨපෙත්වා චතූහි අංගේහි සමන්නාගතං බ්‍රාහ්මණං පඤ්ඤාපේතුං බ්‍රාහ්මණො’ස්මීති ච වදමානෝ සම්මා වදෙය්‍ය න ච පන මුසාවාදං ආපජ්ජෙය්‍යා?”ති
“පින්වත් බ්‍රාහ්මණය, ඔය අංග පහෙන් එක අංගයක් අත්හැර දමා අංග හතරකින් සමන්විත කෙනාව බ්‍රාහ්මණයෙක් වශයෙන් බ්‍රාහ්මණ පිරිස සළකන්නටත්, ‘මම බ්‍රාහ්මණයෙක් වෙමි’ කියලා මැනැවින් කියන්නටත්, එය බොරුවක් නොවන්නටත් පුළුවන්කමක් තිබේද?”
17. “සක්කා භෝ ගෝතම. ඉමේසං හි භෝ ගෝතම පඤ්චන්නං අංගානං වණ්ණං ඨපයාම. කිං හි වණ්ණෝ කරිස්සති? යතෝ ඛෝ භෝ ගෝතම බ්‍රාහ්මණෝ උභතෝ සුජාතෝ හෝති මාතිතෝ ච පිතිතෝ ච, සංසුද්ධගහණිකෝ යාව සත්තමා පිතාමහයුගා, අක්ඛිත්තෝ අනුපක්කුට්ඨෝ ජාතිවාදේන. අජ්ඣායකෝ ච හෝති මන්තධරෝ, තිණ්ණං වේදානං පාරගූ සනිඝණ්ඩුකේටුභානං සාක්ඛරප්පභේදානං ඉතිහාසපඤ්චමානං, පදකෝ, වෙය්‍යාකරණෝ, ලෝකායතමහාපුරිසලක්ඛණේසු අනවයෝ. සීලවා ච හෝති වුද්ධසීලී වුද්ධසීලේන සමන්නාගතෝ, පණ්ඩිතෝ ච හෝති මේධාවී පඨමෝ වා දුතියෝ වා සුජං පග්ගණ්හන්තානං. ඉමේහි ඛෝ භෝ ගෝතම චතූහංගේහි සමන්නාගතං බ්‍රාහ්මණා බ්‍රාහ්මණං පඤ්ඤාපෙන්ති බ්‍රාහ්මණො’ස්මීති ච වදමානෝ සම්මා වදෙය්‍ය, න ච පන මුසාවාදං ආපජ්ජෙය්‍යා”ති.
“පුළුවනි භවත් ගෞතමයෙනි, භවත් ගෞතමයෙනි, මේ අංග පහෙන් රූපසෝභාව අත්හරිමු. රූපසෝභාවෙන් කුමක් කරන්නටද? භවත් ගෞතමයෙනි, යම් කලෙක බ්‍රාහ්මණයා මව්පිය දෙපාර්ශවයෙන්ම පිරිසිදු සුජාත උපතක් ලැබූ කෙනෙක් වෙනවාද, ඒ කියන්නේ මීමුතු යුග පරපුරෙන් සත්වෙනි පරපුර දක්වා පිරිසිදු මව්කුසක් තිබෙන කෙනෙක් වෙනවාද, ඒ වගේම තමන්ගේ ජාතිය පිළිබඳව අපවාද නොලැබූ, ගැරහුම් නොලැබූ කෙනෙක් වෙනවාද, ඒ වගේම වේද හදාරණ කෙනෙක් වෙනවාද, මන්ත්‍රධාරී කෙනෙක් වෙනවාද, ඉතිහාසය පස්වෙනි කොට ඇති වේදසමයාගත භාෂා ශාස්ත්‍රයන්හි නිපුණත්වයක් ඇති අක්ෂර ප්‍රභේද ගැන හසල බුද්ධිය ඇති ත්‍රිවේද පාරප්‍රප්ත කෙනෙක් වෙනවාද, වේදසමයාගත පද පාඨ දන්නා කෙනෙක් වෙනවාද, ව්‍යාකරණ දන්නා කෙනෙක් වෙනවාද, ලෝකායත ශාස්ත්‍රයෙහි, මහාපුරුෂ ලක්ෂණ ශාස්ත්‍රයෙහි නිපුණ කෙනෙක් වෙනවාද, ඒ වගේම ඔහු සිල්වත්, වැඩුණු සිල් ඇති කෙනෙක් වෙනවාද, වැඩුණු සීලයෙන් සමන්විත කෙනෙක් වෙනවාද, නුවණැති කෙනෙක් වෙනවාද, ප්‍රඥාවන්ත කෙනෙක් වෙනවාද, ඒ වගේම යාග කිරීම පිණිස යාග හැන්ද එසවීමේදී පළමුකොට හෝ දෙවනුව හෝ කරන කෙනෙක් වෙනවාද, භවත් ගෞතමයෙනි, බ්‍රාහ්මණවරුන් බ්‍රාහ්මණයෙකු ලෙස සළකන්නටත්, මනාකොට කියනවා නම් ‘මම බ්‍රාහ්මණයෙක් වෙමි’ කියලා කියන්නටත්, එය බොරුවක් නොවන්නටත් මෙම අංග හතරෙන් සමන්විත කෙනාට පුළුවනි.”
18. “ඉමේසං පන බ්‍රාහ්මණ චතුන්නං අංගානං සක්කා ඒකං අංගං ඨපයිත්වා තීහි අංගේහි සමන්නාගතං බ්‍රාහ්මණං පඤ්ඤාපේතුං බ්‍රාහ්මණො’ස්මීති ච වදමානෝ සම්මා වදෙය්‍ය න ච පන මුසාවාදං ආපජ්ජෙය්‍යා?”ති.
“පින්වත් බ්‍රාහ්මණය, ඔය අංග හතරෙන් එක අංගයක් අත්හැර දමා අංග තුනකින් සමන්විත කෙනාව බ්‍රාහ්මණයෙක් වශයෙන් බ්‍රාහ්මණ පිරිස සළකන්නටත්, ‘මම බ්‍රාහ්මණයෙක් වෙමි’ කියලා මැනැවින් කියන්නටත්, එය බොරුවක් නොවන්නටත් පුළුවන්කමක් තිබේද?”
19. “සක්කා භෝ ගෝතම. ඉමේසං හි භෝ ගෝතම චතුන්නං අංගානං මන්තේ ඨපයාම. කිං හි මන්තා කරිස්සන්ති? යතෝ ඛෝ භෝ ගෝතම බ්‍රාහ්මණෝ උභතෝ සුජාතෝ හෝති මාතිතෝ ච පිතිතෝ ච, සංසුද්ධගහණිකෝ යාව සත්තමා පිතාමහයුගා, අක්ඛිත්තෝ අනුපක්කුට්ඨෝ ජාතිවාදේන, සීලවා ච හෝති වුද්ධසීලී වුද්ධසීලේන සමන්නාගතෝ, පණ්ඩිතෝ ච හෝති මේධාවී, පඨමෝ වා දුතියෝ වා සුජං පග්ගණ්හන්තානං. ඉමේහි ඛෝ භෝ ගෝතම චතූහංගේහි සමන්නාගතං බ්‍රාහ්මණා බ්‍රාහ්මණං පඤ්ඤාපෙන්ති බ්‍රාහ්මණො’ස්මීති ච වදමානෝ සම්මා වදෙය්‍ය න ච පන මුසාවාදං ආපජ්ජෙය්‍යා”ති.
“පුළුවනි භවත් ගෞතමයෙනි, භවත් ගෞතමයෙනි, මේ අංග හතරෙන් වේදමන්ත්‍ර අත්හරිමු. වේදමන්ත්‍රවලින් කුමක් කරන්නටද? භවත් ගෞතමයෙනි, යම් කලෙක බ්‍රාහ්මණයා මව්පිය දෙපාර්ශවයෙන්ම පිරිසිදු සුජාත උපතක් ලැබූ කෙනෙක් වෙනවාද, ඒ කියන්නේ මීමුතු යුග පරපුරෙන් සත්වෙනි පරපුර දක්වා පිරිසිදු මව්කුසක් තිබෙන කෙනෙක් වෙනවාද, ඒ වගේම තමන්ගේ ජාතිය පිළිබඳව අපවාද නොලැබූ, ගැරහුම් නොලැබූ කෙනෙක් වෙනවාද, ඒ වගේම ඔහු සිල්වත්, වැඩුණු සිල් ඇති කෙනෙක් වෙනවාද, වැඩුණු සීලයෙන් සමන්විත කෙනෙක් වෙනවාද, නුවණැති කෙනෙක් වෙනවාද, ප්‍රඥාවන්ත කෙනෙක් වෙනවාද, ඒ වගේම යාග කිරීම පිණිස යාග හැන්ද එසවීමේදී පළමුකොට හෝ දෙවනුව හෝ කරන කෙනෙක් වෙනවාද, භවත් ගෞතමයෙනි, බ්‍රාහ්මණවරුන් බ්‍රාහ්මණයෙකු ලෙස සළකන්නටත්, මනාකොට කියනවා නම් ‘මම බ්‍රාහ්මණයෙක් වෙමි’ කියලා කියන්නටත්, එය බොරුවක් නොවන්නටත් මෙම අංග තුනෙන් සමන්විත කෙනාට පුළුවනි.”
20. “ඉමේසං පන බ්‍රාහ්මණ තිණ්ණං අංගානං සක්කා ඒකං අංගං ඨපෙත්වා ද්වීහංගේහි සමන්නාගතං බ්‍රාහ්මණං පඤ්ඤාපේතුං, බ්‍රාහ්මණොස්මීති ච වදමානෝ සම්මා වදෙය්‍ය න ච පන මුසාවාදං ආපජ්ජෙය්‍යා?”ති.
“පින්වත් බ්‍රාහ්මණය, ඔය අංග තුනෙන් එක අංගයක් අත්හැර දමා අංග දෙකකින් සමන්විත කෙනාව බ්‍රාහ්මණයෙක් වශයෙන් බ්‍රාහ්මණ පිරිස සළකන්නටත්, ‘මම බ්‍රාහ්මණයෙක් වෙමි’ කියලා මැනැවින් කියන්නටත්, එය බොරුවක් නොවන්නටත් පුළුවන්කමක් තිබේද?”
21. “සක්කා භෝ ගෝතම. ඉමේසං හි භෝ ගෝතම තිණ්ණං අංගානං ජාතිං ඨපයාම. කිං හි ජාති කරිස්සති? යතෝ ඛෝ භෝ ගෝතම බ්‍රාහ්මණෝ සීලවා ච හෝති වුද්ධසීලී වුද්ධසීලේන සමන්නාගතෝ, පණ්ඩිතෝ ච හෝති මේධාවී පඨමෝ වා දුතියෝ වා සුජං පග්ගණ්හන්තානං. ඉමේහි ඛෝ භෝ ගෝතම ද්වීහංගේහි සමන්නාගතං බ්‍රාහ්මණා බ්‍රාහ්මණං පඤ්ඤාපෙන්ති. බ්‍රාහ්මණො’ස්මීති ච වදමානෝ සම්මා වදෙය්‍ය න ච පන මුසාවාදං ආපජ්ජෙය්‍යා”ති.
“පුළුවනි භවත් ගෞතමයෙනි, භවත් ගෞතමයෙනි, මේ අංග තුනෙන් උපන් ජාතිය අත්හරිමු. උපන් ජාතියෙන් කුමක් කරන්ටද? භවත් ගෞතමයෙනි, යම් කලෙක බ්‍රාහ්මණයා සිල්වත්, වැඩුණු සිල් ඇති කෙනෙක් වෙනවාද, වැඩුණු සීලයෙන් සමන්විත කෙනෙක් වෙනවාද, නුවණැති කෙනෙක් වෙනවාද, ප්‍රඥාවන්ත කෙනෙක් වෙනවාද, ඒ වගේම යාග කිරීම පිණිස යාග හැන්ද එසවීමේදී පළමුකොට හෝ දෙවනුව හෝ කරන කෙනෙක් වෙනවාද, භවත් ගෞතමයෙනි, බ්‍රාහ්මණවරුන් බ්‍රාහ්මණයෙකු ලෙස සළකන්නටත්, මනාකොට කියනවා නම් ‘මම බ්‍රාහ්මණයෙක් වෙමි’ කියලා කියන්නටත්, එය බොරුවක් නොවන්නටත් මෙම අංග දෙකෙන් සමන්විත කෙනාට පුළුවනි.”
22. ඒවං වුත්තේ තේ බ්‍රාහ්මණා සෝණදණ්ඩං බ්‍රාහ්මණං ඒතදවෝචුං: “මා භවං සෝණදණ්ඩෝ ඒවං අවච. මා භවං සෝණදණ්ඩෝ ඒවං අවච. අපවදතේව භවං සෝණදණ්ඩෝ වණ්ණං, අපවදති මන්තේ, අපවදති ජාතිං. ඒකංසේන භවං සෝණදණ්ඩෝ සමණස්සේව ගෝතමස්ස වාදං අනුපක්ඛන්දතී”ති.
මෙසේ පැවසූ විට ඒ බ්‍රාහ්මණවරු සෝණදණ්ඩ බ්‍රාහ්මණයාට මේ විදිහට කියා සිටියා. “භවත් සෝණදණ්ඩයෙනි, ඔහොම කියන්නට එපා! භවත් සෝණදණ්ඩයෙනි, ඔහොම කියන්නට එපා! භවත් සෝණදණ්ඩයන් රූපසෝභාවත් බැහැර කර දමනවා නෙව. වේදමන්ත්‍රත් බැහැර කරනවා නෙව. උපන් ජාතියත් බැහැර කරනවා නෙව. ඒකාන්තයෙන්ම භවත් සෝණදණ්ඩයන් ශ්‍රමණ ගෞතමයන්ගේ අදහසටයි ඔය ඇතුළු වෙන්නේ!” කියලා.
23. අථ ඛෝ භගවා තේ බ්‍රාහ්මණේ ඒතදවෝච: “සචේ ඛෝ තුම්හාකං බ්‍රාහ්මණා ඒවං හෝති, ‘අප්පස්සුතෝ ච සෝණදණ්ඩෝ බ්‍රාහ්මණෝ, අකල්‍යාණවාක්කරණෝ ච සෝණදණ්ඩෝ බ්‍රාහ්මණෝ, දුප්පඤ්ඤෝ ච සෝණදණ්ඩෝ බ්‍රාහ්මණෝ, න ච පහෝති සෝණදණ්ඩෝ බ්‍රාහ්මණෝ සමණේන ගෝතමේන සද්ධිං අස්මිං වචනේ පටිමන්තේතුන්ති, තිට්ඨතු සෝණදණ්ඩෝ බ්‍රාහ්මණෝ, තුම්හේ මයා සද්ධිං මන්තව්හෝ. සචේ පන තුම්හාකං බ්‍රාහ්මණා ඒවං හෝති: “බහුස්සුතෝ ච සෝණදණ්ඩෝ බ්‍රාහ්මණෝ, කල්‍යාණවාක්කරණෝ ච සෝණදණ්ඩෝ බ්‍රාහ්මණෝ, පණ්ඩිතෝ ච සෝණදණ්ඩෝ බ්‍රාහ්මණෝ, පහෝති ච සෝණදණ්ඩෝ බ්‍රාහ්මණෝ සමණේන ගෝතමේන සද්ධිං අස්මිං වචනේ පටිමන්තේතු’න්ති තිට්ඨථ තුම්හේ, සෝණදණ්ඩෝ බ්‍රාහ්මණෝ මයා සද්ධිං පටිමන්තේතූ”ති.
එතකොට භාග්‍යවතුන් වහන්සේ ඒ බ්‍රාහ්මණ පිරිසට මෙසේ වදාළා. “ඉදින් පින්වත් බ්‍රාහ්මණවරුනි, ඔබට මෙහෙම හිතෙනවා නම්, ඒ කියන්නේ ‘සෝණදණ්ඩ බ්‍රාහ්මණයා ඔය විදිහේ අල්පශ්‍රැත කෙනෙක් සෝණදණ්ඩ බ්‍රාහ්මණයා කළ්‍යාණ කතාබහ නැති කෙනෙක්. සෝණදණ්ඩ බ්‍රාහ්මණයා ප්‍රඥා රහිත කෙනෙක්. සෝණදණ්ඩ බ්‍රාහ්මණයා ශ්‍රමණ ගෞතමයන් සමඟ මෙම වචනය පිළිබඳව සාකච්ඡා කරන්නට සමත් නොවන කෙනෙක්’ කියලා. සෝණදණ්ඩ බ්‍රාහ්මණයා පසෙක සිටීවා. මා සමඟ ඔබ සාකච්ඡා කරන්න. ඉදින් පින්වත් බ්‍රාහ්මණවරුනි, ඔබට මෙහෙම හිතෙනවා නම්, ඒ කියන්නේ ‘සෝණදණ්ඩ බ්‍රාහ්මණයා බහුශ්‍රැත කෙනෙක්. සෝණදණ්ඩ බ්‍රාහ්මණයා කළ්‍යාණ කතාබහ ඇති කෙනෙක්. සෝණදණ්ඩ බ්‍රාහ්මණයා ප්‍රඥාවන්ත කෙනෙක්. සෝණදණ්ඩ බ්‍රාහ්මණයා ශ්‍රමණ ගෞතමයන් සමඟ මෙම වචනය පිළිබඳව සාකච්ඡා කරන්නට සමත් කෙනෙක්’ කියලා, ඔබ පසෙක සිටිත්වා. සෝණදණ්ඩ බ්‍රාහ්මණයා මා සමඟ සාකච්ඡා කරාවා.”
24. ඒවං වුත්තේ සෝණදණ්ඩෝ බ්‍රාහ්මණෝ භගවන්තං ඒතදවෝච: “තිට්ඨතු භවං ගෝතමෝ. තුණ්හී භවං ගෝතමෝ හෝතු. අහමේව තේසං සහධම්මේන පටිවචනං කරිස්සාමී”ති.
මෙසේ වදාළ විට සෝණදණ්ඩ බ්‍රාහ්මණයා භාග්‍යවතුන් වහන්සේට මෙකරුණත් පවසා සිටියා. “භවත් ගෞතමයන් වැඩසිටිත්වා! භවත් ගෞතමයන් නිශ්ශබ්ද වෙත්වා! මම මුන්දැලාට කරුණු සහිතව උත්තර දෙන්නම්” කියලා.
අථ ඛෝ සෝණදණ්ඩෝ බ්‍රාහ්මණෝ තේ බ්‍රාහ්මණේ ඒතදවෝච: “මා භවන්තෝ ඒවං අවචුත්ථ, මා භවන්තෝ ඒවං අවචුත්ථ: ‘අපවදතේව භවං සෝණදණ්ඩෝ වණ්ණං, අපවදති මන්තේ, අපවදති ජාතිං, ඒකංසේන. භවං සෝණදණ්ඩෝ සමණස්සේව ගෝතමස්ස වාදං අනුපක්ඛන්දතී’ති නාහං භෝ අපවදාමි වණ්ණං වා මන්තේ වා ජාතිං වා”ති.
ඉතින් සෝණදණ්ඩ බ්‍රාහ්මණයා ඒ බ්‍රාහ්මණවරුන්ට මෙහෙම කිව්වා.“භවත්නි, ඔය විදිහට කතා කරන්නට එපා! භවත්නි, ඔය විදිහට කතා කරන්නට එපා! භවත් සෝණදණ්ඩයන් රූපසෝභාවත් බැහැර කර දමනවා නෙව. වේදමන්ත්‍රත් බැහැර කරනවා නෙව. උපන් ජාතියත් බැහැර කරනවා නෙව. ඒකාන්තයෙන්ම භවත් සෝණදණ්ඩයන් ශ්‍රමණ ගෞතමයන්ගේ අදහසටයි ඔය ඇතුළුවෙනවා නෙව කියලා. භවත්නි, මං රූප සෝභාවත්, වේදමන්ත්‍රවත්, උපන් ජාතියවත් බැහැර කරන්නේ නෑ.”
25. තේන ඛෝ පන සමයේන සෝණදණ්ඩස්ස බ්‍රාහ්මණස්ස භාගිනෙය්‍යෝ අංගකෝ නාම මාණවකෝ තස්සං පරිසායං නිසින්නෝ හෝති. අථ ඛෝ සෝණදණ්ඩෝ බ්‍රාහ්මණෝ තේ බ්‍රාහ්මණේ ඒතදවෝච: “පස්සන්ති නෝ භොන්තෝ ඉමං අංගකං මාණවකං අම්හාකං භාගිනෙය්‍යන්ති?”
ඒ වෙලාවේදී සෝණදණ්ඩ බ්‍රාහ්මණයාගේ බෑණා කෙනෙක් වන අංගක නම් මාණවකයා ඒ පිරිස අතර වාඩිවෙලා හිටියා. එතකොට සෝණදණ්ඩ බ්‍රාහ්මණයා ඒ බමුණු පිරිසට මෙහෙම කිව්වා. “භවත්නි, අපගේ බෑණා කෙනෙක් වන මේ අංගක මාණවකයාව දකිනවාද?”
“ඒවං භෝ.”
“එසේය භවත.”
“අංගකෝ ඛෝ භෝ මාණවකෝ අභිරූපෝ දස්සනීයෝ පාසාදිකෝ පරමාය වණ්ණපොක්ඛරතාය සමන්නාගතෝ බ්‍රහ්මවණ්ණී බ්‍රහ්මවච්චසී අක්ඛුද්දාවකාසෝ දස්සනාය. නාස්ස ඉමිස්සං පරිසායං සමසමෝ අත්ථි වණ්ණේන, ඨපෙත්වා සමණං ගෝතමං.
“භවත්නි, අංගක මාණවකයා ඉතා රූපවත්. සොඳුරු පෙනුමෙන් යුක්තයි. දුටුවන් පහදිනවා. උතුම් වර්ණ සෞන්දර්යයෙන් යුක්තයි. රන්වන් පැහැ තියෙනවා. බ්‍රහ්මයාගේ බඳු ශරීරාලෝකය තියෙනවා. දැකීමට පවා ඉඩකඩ අපහසුවෙන් ලැබිය යුතුයි. ඒ වගේම මේ පිරිස අතර මොහුගේ රූප සෝභාවය ශ්‍රමණ ගෞතමයන් හැරුණු කොට සම කරන්නට පුළුවන් කෙනෙක් නෑ.
අංගකෝ ඛෝ භෝ මාණවකෝ අජ්ඣායකෝ මන්තධරෝ, තිණ්ණං වේදානං පාරගූ සනිඝණ්ඩුකේටුභානං සාක්ඛරප්පභේදානං ඉතිහාසපඤ්චමානං. පදකෝ වෙය්‍යාකරණෝ ලෝකායතමහාපුරිසලක්ඛණේසු අනවයෝ. අහමස්ස මන්තේ වාචේතා.
ඒ වගේම භවත්නි, අංගක මාණවකයා වේද හදාරණ කෙනෙක්. මන්ත්‍රධාරී කෙනෙක්. ඉතිහාසය පස්වෙනි කොට ඇති වේදසමයාගත භාෂා ශාස්ත්‍රයන්හි නිපුණත්වයක් ඇති අක්ෂර ප්‍රභේද ගැන හසල බුද්ධිය ඇති ත්‍රිවේද පාරප්‍රප්ත කෙනෙක්. වේදසමයාගත පද පාඨ දන්නා කෙනෙක්. ව්‍යාකරණ දන්නා කෙනෙක්. ලෝකායත ශාස්ත්‍රයෙහි, මහාපුරුෂ ලක්ෂණ ශාස්ත්‍රයෙහි නිපුණ කෙනෙක්. මං තමයි මෙයාට මන්ත්‍ර ශාස්ත්‍රය ඉගැන්වූයේ.
අංගකෝ ඛෝ භෝ මාණවකෝ උභතෝ සුජාතෝ මාතිතෝ ච පිතිතෝ ච සංසුද්ධගහණිකෝ යාව සත්තමා පිතාමහයුගා, අක්ඛිත්තෝ අනුපක්කුට්ඨෝ ජාතිවාදේන. අහමස්ස මාතාපිතරෝ ජානාමි.
ඒ වගේම භවත්නි, අංගක මාණවකයා මව්පිය දෙපාර්ශවයෙන්ම පිරිසිදු සුජාත උපතක් ලැබූ කෙනෙක් වෙනවා. ඒ කියන්නේ මීමුතු යුග පරපුරෙන් සත්වෙනි පරපුර දක්වා පිරිසිදු මව්කුසක් තිබෙන කෙනෙක්. ඒ වගේම තමන්ගේ ජාතිය පිළිබඳව අපවාද නොලැබූ, ගැරහුම් නොලැබූ කෙනෙක්, මං මෙයාගේ මව්පියන් ගැන දන්නවා.
අංගකෝ ඛෝ භෝ මාණවකෝ පාණම්පි හනෙය්‍ය අදින්නම්පි ආදියෙය්‍ය පරදාරම්පි ගච්ඡෙය්‍ය මුසාපි භණෙය්‍ය මජ්ජම්පි පිවෙය්‍ය, එත්ථදානි භෝ කිං වණ්ණෝ කරිස්සති, කිං මන්තා, කිං ජාති?
භවත්නි, ඉදින් අංගක මාණවකයා ප්‍රාණඝාතය කරනවා නම්, සොරකම් කරනවා නම්, පරස්ත්‍රී සේවනයේ යෙදෙනවා නම්, බොරු කියනවා නම්, මත්පැන් මත්ද්‍රව්‍ය පාවිච්චි කරනවා නම්, භවත්නි, එතකොට ඒ රූපසෝභාවයෙන් ඇති ඵලය මොකක්ද? ඒ වේදමන්ත්‍රවලින් ඇති ඵලය මොකක්ද? උපන් ජාතියෙන් ඇති ඵලය මොකක්ද?
යතෝ ඛෝ භෝ බ්‍රාහ්මණෝ සීලවා ච හෝති වුද්ධසීලී වුද්ධසීලේන සමන්නාගතෝ, පණ්ඩිතෝ ච හෝති මේධාවී පඨමෝ වා දුතියෝ වා සුජං පග්ගණ්හන්තානං. ඉමේහි ඛෝ භෝ ද්වීහංගේහි සමන්නාගතං බ්‍රාහ්මණා බ්‍රාහ්මණං පඤ්ඤාපෙන්ති. බ්‍රාහ්මණො’ස්මීති ච වදමානෝ සම්මා වදෙය්‍ය, න ච පන මුසාවාදං ආපජ්ජෙය්‍යා”ති.
භවත්නි, යම් දවසක බ්‍රාහ්මණයා සිල්වත් නම්, වැඩුණු සිල් ඇති කෙනෙක් නම්, වැඩුණු සීලයෙන් සමන්විත කෙනෙක් නම්, නුවණැති නම්, ප්‍රඥාවන්ත නම්, යාග කිරීම පිණිස යාග හැන්ද එසවීමේදී පළමුකොට හෝ දෙවනුව හෝ කරන කෙනෙක් නම්, භවත්නි, බ්‍රාහ්මණවරුන් බ්‍රාහ්මණයෙකු ලෙස සළකන්නටත්, මනාකොට කියනවා නම් ‘මම බ්‍රාහ්මණයෙක් වෙමි’ කියලා කියන්නටත්, එය බොරුවක් නොවන්නටත් ඔය අංග දෙකින් යුතු පුද්ගලයා ගැන පැණවිය හැකියි.”
26. “ඉමේසං පන බ්‍රාහ්මණ ද්වින්නං අංගානං සක්කා ඒකං අංගං ඨපයිත්වා ඒකේන අංගේන සමන්නාගතං බ්‍රාහ්මණං පඤ්ඤාපේතුං, බ්‍රාහ්මණො’ස්මීති ච වදමානෝ සම්මා වදෙය්‍ය. න ච පන මුසාවාදං ආපජ්ජෙය්‍යා?”ති.
“පින්වත් බ්‍රාහ්මණය, ඔය අංග දෙකෙන් එක අංගයක් අත්හැර දමා එක අංගයකින් සමන්විත කෙනාව බ්‍රාහ්මණයෙක් වශයෙන් බ්‍රාහ්මණ පිරිස සළකන්නටත්, ‘මම බ්‍රාහ්මණයෙක් වෙමි’ කියලා මැනැවින් කියන්නටත්, එය බොරුවක් නොවන්නටත් පුළුවන්කමක් තිබේද?”
“නෝ හිදං භෝ ගෝතම. සීලපරිධෝතා හි භෝ ගෝතම පඤ්ඤා. පඤ්ඤාපරිධෝතං සීලං. යත්ථ සීලං තත්ථ පඤ්ඤා. යත්ථ පඤ්ඤා තත්ථ සීලං. සීලවතෝ පඤ්ඤා, පඤ්ඤවතෝ සීලං. සීලපඤ්ඤාණං ච පන ලෝකස්මිං අග්ගමක්ඛායති. සෙය්‍යථාපි භෝ ගෝතම හත්ථේන වා හත්ථං ධෝවෙය්‍ය පාදේන වා පාදං ධෝවෙය්‍ය, ඒවමේව ඛෝ භෝ ගෝතම සීලපරිධෝතා පඤ්ඤා, පඤ්ඤාපරිධෝතං සීලං. යත්ථ සීලං තත්ථ පඤ්ඤා, යත්ථ පඤ්ඤා තත්ථ සීලං. සීලවතෝ පඤ්ඤා, පඤ්ඤවතෝ සීලං. සීලපඤ්ඤාණඤ්ච පන ලෝකස්මිං අග්ගමක්ඛායති.
“භවත් ගෞතමයෙනි, එහෙම වෙන්නේ නෑ. භවත් ගෞතමයෙනි, ප්‍රඥාව පිරිසිදු වන්නේ සීලයෙනුයි. සීලය පිරිසිදු වන්නේ ප්‍රඥාවෙනුයි. යම් තැනක සීලය තිබෙනවාද, එතැන තමයි ප්‍රඥාව තිබෙන්නේ. යම් තැනක ප්‍රඥාව තිබෙනවාද, එතැන තමයි සීලය තිබෙන්නේ. සිල්වතාට තමයි ප්‍රඥාව තිබෙන්නේ. ප්‍රඥාවන්තයාට තමයි සීලය තිබෙන්නේ. සීලයටත් ප්‍රඥාවටත් කියන්නේ ලෝකයෙහි අග්‍ර දේ කියලයි. භවත් ගෞතමයෙනි, ඒක මේ වගේ දෙයක්. අතින් අත සෝදනවා වගේ. පයෙන් පය සෝදනවා වගේ. භවත් ගෞතමයෙනි, මෙයත් ඒ වගේමයි. ප්‍රඥාව පිරිසිදු වන්නේ සීලයෙනුයි. සීලය පිරිසිදු වන්නේ ප්‍රඥාවෙනුයි. යම් තැනක සීලය තිබෙනවාද, එතැන තමයි ප්‍රඥාව තිබෙන්නේ. යම් තැනක ප්‍රඥාව තිබෙනවාද, එතැන තමයි සීලය තිබෙන්නේ. සිල්වතාට තමයි ප්‍රඥාව තිබෙන්නේ. ප්‍රඥාවන්තයාට තමයි සීලය තිබෙන්නේ. සීලයටත් ප්‍රඥාවටත් කියන්නේ ලෝකයෙහි අග්‍ර දේ කියලයි.”
“ඒවමේතං බ්‍රාහ්මණ. සීලපරිධෝතා හි බ්‍රාහ්මණ පඤ්ඤා, පඤ්ඤාපරිධෝතං සීලං. යත්ථ සීලං තත්ථ පඤ්ඤා, යත්ථ පඤ්ඤා තත්ථ සීලං. සීලවතෝ පඤ්ඤා, පඤ්ඤවතෝ සීලං. සීලපඤ්ඤාණඤ්ච පන ලෝකස්මිං අග්ගමක්ඛායති.
“පින්වත් බ්‍රාහ්මණය, ඒක එහෙමමයි. ප්‍රඥාව පිරිසිදු වන්නේ සීලයෙනුයි. සීලය පිරිසිදු වන්නේ ප්‍රඥාවෙනුයි. යම් තැනක සීලය තිබෙනවාද, එතැන තමයි ප්‍රඥාව තිබෙන්නේ. යම් තැනක ප්‍රඥාව තිබෙනවාද, එතැන තමයි සීලය තිබෙන්නේ. සිල්වතාට තමයි ප්‍රඥාව තිබෙන්නේ. ප්‍රඥාවන්තයාට තමයි සීලය තිබෙන්නේ. සීලයටත් ප්‍රඥාවටත් කියන්නේ ලෝකයෙහි අග්‍ර දේ කියලයි.”
“කතමං පන තං බ්‍රාහ්මණ සීලං? කතමා සා පඤ්ඤා?”ති.
“පින්වත් බ්‍රාහ්මණය, එහෙම නම් ඒ සීලය මොකක්ද? ඒ ප්‍රඥාව මොකක්ද?”
“එත්තකපරමා’ව මයං භෝ ගෝතම ඒතස්මිං අත්ථේ. සාධු වත භවන්තංයේව ගෝතමං පටිභාතු ඒතස්ස භාසිතස්ස අත්ථෝ”ති.
“භවත් ගෞතමයෙනි, අපි නම් මෙකරුණෙහිලා, නම් වශයෙන් විතරයි ඒ වචන දෙක ගැන දන්නේ. එනිසා පින්වත් ගෞතමයන් වහන්සේට මේ කරුණ පිළිබඳව අර්ථ වැටහෙන සේක් නම් ඉතා මැනැවි.”
“තේන හි බ්‍රාහ්මණ සුණාහි, සාධුකං මනසිකරෝහි, භාසිස්සාමී”ති.
“එහෙම නම් පින්වත් බ්‍රාහ්මණය, සවන් යොමා අසන්න. මැනැවින් නුවණින් මෙනෙහි කරන්න. මං කියා දෙන්නම්.”
‘ඒවං භෝ’ති ඛෝ සෝණදණ්ඩෝ බ්‍රාහ්මණෝ භගවතෝ පච්චස්සෝසි. භගවා ඒතදවෝච:
“එසේය භවත්නි,” කියලා සෝණදණ්ඩ බ්‍රාහ්මණයා භාග්‍යවතුන් වහන්සේට පිළිතුරු දුන්නා. භාග්‍යවතුන් වහන්සේ මෙය වදාළා.
27. “ඉධ බ්‍රාහ්මණ තථාගතෝ ලෝකේ උප්පජ්ජති අරහං සම්මාසම්බුද්ධෝ ....(පෙ)....
“පින්වත් බ්‍රාහ්මණය, මෙහිලා තථාගත වූ අරහත් සම්මාසම්බුදුරජාණන් වහන්සේ ලෝකයෙහි පහළ වන සේක ....(පෙ)....
(යථා සාමඤ්ඤඵලේ ඒවං විත්ථාරේතබ්බං.) ඒවං ඛෝ බ්‍රාහ්මණ භික්ඛු සීලසම්පන්නෝ හෝති. ඉදං ඛෝ තං බ්‍රාහ්මණ සීලං ....(පෙ).... පඨමං ඣානං උපසම්පජ්ජ විහරති ....(පෙ).... දුතියං ඣානං උපසම්පජ්ජ විහරති ....(පෙ).... තතියං ඣානං උපසම්පජ්ජ විහරති ....(පෙ).... චතුත්ථං ඣානං උපසම්පජ්ජ විහරති ....(පෙ).... අයං ඛෝ සෝ බ්‍රාහ්මණ සමාධි ....(පෙ).... ආසවානං ඛයඤාණාය චිත්තං අභිනීහරති, අභිනින්නාමේති ....(පෙ).... නාපරං ඉත්ථත්තායාති පජානාති. ඉදම්පි’ස්ස හෝති පඤ්ඤාය. අයං ඛෝ සා බ්‍රාහ්මණ පඤ්ඤා”ති.
(සාමඤ්ඤඵල සූත්‍රයෙහි දැක්වෙන පරිදි මෙම කොටස විස්තර කළ යුතුය) පින්වත් බ්‍රාහ්මණය, ඔය අයුරින් භික්ෂුව සීල්වත් කෙනෙක් වෙයි. පින්වත් බ්‍රාහ්මණය, මේ ඒ සීලයයි. ....(පෙ).... පළමුවෙනි ධ්‍යානය උපදවාගෙන වාසය කරයි ....(පෙ).... දෙවෙනි ධ්‍යානය උපදවාගෙන වාසය කරයි ....(පෙ).... තුන්වෙනි ධ්‍යානය උපදවාගෙන වාසය කරයි ....(පෙ).... හතරවෙනි ධ්‍යානය උපදවාගෙන වාසය කරයි ....(පෙ).... පින්වත් බ්‍රාහ්මණ, මේ ඒ සමාධියයි ....(පෙ).... ආශ්‍රවයන්ගේ ක්ෂය වීම අවබෝධ කරගැනීම පිණිස සිත යොමු කරයි. වඩාත් නැඹුරු කරයි ....(පෙ).... නැවත උපතක් නැතැයි අවබෝධයෙන්ම දැනගන්නවා. මෙය ඒ භික්ෂුවගේ ප්‍රඥාවයි. පින්වත් බ්‍රාහ්මණය, මේ ඒ ප්‍රඥාවයි.
28. ඒවං වුත්තේ සෝණදණ්ඩෝ බ්‍රාහ්මණෝ භගවන්තං ඒතදවෝච: “අභික්කන්තං භෝ ගෝතම, අභික්කන්තං භෝ ගෝතම. සෙය්‍යථාපි භෝ ගෝතම නික්කුජ්ජිතං වා උක්කුජ්ජෙය්‍ය පටිච්ඡන්නං වා විවරෙය්‍ය මූළ්හස්ස වා මග්ගං ආචික්ඛෙය්‍ය අන්ධකාරේ වා තේලපජ්ජෝතං ධාරෙය්‍ය චක්ඛුමන්තෝ රූපානි දක්ඛින්තීති, ඒවමේව භෝතා ගෝතමේන අනේකපරියායේන ධම්මෝ පකාසිතෝ. ඒසාහං භවන්තං ගෝතමං සරණං ගච්ඡාමි ධම්මඤ්ච භික්ඛුසංඝඤ්ච. උපාසකං මං භවං ගෝතමෝ ධාරේතු අජ්ජතග්ගේ පාණුපේතං සරණං ගතං. අධිවාසේතු ච මේ භවං ගෝතමෝ ස්වාතනාය භත්තං සද්ධිං භික්ඛුසංඝේනා”ති. අධිවාසේසි භගවා තුණ්හීභාවේන.
මෙසේ වදාළ විට සෝණදණ්ඩ බ්‍රාහ්මණයා භාග්‍යවතුන් වහන්සේට මෙය සැළ කළා. “ස්වාමීනී භාග්‍යවතුන් වහන්ස, ඉතා සුන්දරයි! ස්වාමීනී භාග්‍යවතුන් වහන්ස, ඉතා සුන්දරයි! යටට හරවා තිබූ දෙයක් උඩු අතට හැරෙව්වා වගෙයි. වහලා තිබුණු දෙයක් ඇරලා පෙන්නුවා වගෙයි. මං මුලා වූවන්ට නියම මග පෙන්වා දෙනවා වගෙයි. ඇස් ඇති උදවියට රූප දකින්න අඳුරෙහි තෙල් පහනක් දල්වා ගෙන දරා සිටිනවා වගෙයි. ඔය විදිහට භාග්‍යවතුන් වහන්සේ විසින් නොයෙක් අයුරින් ශ්‍රී සද්ධර්මය වදාළා. මේ මමත් භවත් ගෞතමයන් වහන්සේව සරණ යනවා. ශ්‍රී සද්ධර්මයත්, ආර්ය මහා සංඝරත්නයත් සරණ යනවා. භවත් ගෞතමයන් වහන්ස, මං ගැන අද පටන් දිවි තිබෙන තුරාවටම තෙරුවන් සරණ ගිය උපාසකයෙක් ලෙස සලකන සේක්වා! භවත් ගෞතමයන් වහන්සේ භික්ෂු සංඝයා සමඟ හෙට දවසෙහි දානය පිණිස මාගේ ආරාධනය පිළිගන්නා සේක්වා!” භාග්‍යවතුන් වහන්සේ නිශ්ශබ්දව වැඩසිටීමෙන් එම ඇරයුම පිළිගෙන වදාළා.
29. අථ ඛෝ සෝණදණ්ඩෝ බ්‍රාහ්මණෝ භගවතෝ අධිවාසනං විදිත්වා උට්ඨායාසනා භගවන්තං අභිවාදෙත්වා පදක්ඛිණං කත්වා පක්කාමි. අථ ඛෝ සෝණදණ්ඩෝ බ්‍රාහ්මණෝ තස්සා රත්තියා අච්චයේන සකේ නිවේසනේ පණීතං ඛාදනීයං භෝජනීයං පටියාදාපෙත්වා භගවතෝ කාලං ආරෝචාපේසි: කාලෝ භෝ ගෝතම, නිට්ඨිතං භත්තන්ති.
ඉන්පසු සෝණදණ්ඩ බ්‍රාහ්මණයා භාග්‍යවතුන් වහන්සේ එම ආරාධනය පිළිගෙන වදාළ බව දැන අසුනෙන් නැගිට භාග්‍යවතුන් වහන්සේට වන්දනා කොට, ප්‍රදක්ෂිණා කොට පිටත් වුණා. ඉතින් සෝණදණ්ඩ බ්‍රාහ්මණයා ඒ රැය ඇවෑමෙන් තම නිවසෙහි වැළඳිය යුතු, අනුභව කළ යුතු ප්‍රණීත වූ දන්පැන් සකසා “භවත් ගෞතමයන් වහන්ස, දන්පැන් පිළියෙළ කොට තිබෙනවා. දැන් වඩින්නට කාලයයි” කියලා භාග්‍යවතුන් වහන්සේට කාලය දන්වා යැව්වා.
30. අථ ඛෝ භගවා පුබ්බණ්හසමයං නිවාසෙත්වා පත්තචීවරමාදාය සද්ධිං භික්ඛුසංඝේන යේන සෝණදණ්ඩස්ස බ්‍රාහ්මණස්ස නිවේසනං තේනුපසංකමි. උපසංකමිත්වා පඤ්ඤත්තේ ආසනේ නිසීදි. අථ ඛෝ සෝණදණ්ඩෝ බ්‍රාහ්මණෝ බුද්ධපමුඛං භික්ඛුසංඝං පණීතේන ඛාදනීයේන භෝජනීයේන සහත්ථා සන්තප්පේසි සම්පවාරේසි.
භාග්‍යවතුන් වහන්සේ පෙරවරු සමයෙහි සිවුරු හැඳ පොරොවා, පාසිවුරු ගෙන භික්ෂු සංඝයා සමඟ සෝණදණ්ඩ බ්‍රාහ්මණයාගේ නිවස වෙත වැඩම කළා. වැඩමකොට පණවන ලද ආසනයෙහි වැඩසිටියා. එතකොට සෝණදණ්ඩ බ්‍රාහ්මණයා බුදු රජුන් ප්‍රමුඛ වූ භික්ෂු සංඝයා ප්‍රණීත වූ වළඳන, අනුභව කරන දැයින් සිය අතින් මනාකොට පිළිගැන්වූවා. හොඳින් පැවරුවා.
31. අථ ඛෝ සෝණදණ්ඩෝ බ්‍රාහ්මණෝ භගවන්තං භුත්තාවිං ඕනීතපත්තපාණිං අඤ්ඤතරං නීචං ආසනං ගහෙත්වා ඒකමන්තං නිසීදි. ඒකමන්තං නිසින්නෝ ඛෝ සෝණදණ්ඩෝ බ්‍රාහ්මණෝ භගවන්තං ඒතදවෝච: “අහඤ්චේව ඛෝ පන භෝ ගෝතම පරිසගතෝ සමානෝ ආසනා වුට්ඨහිත්වා භවන්තං ගෝතමං අභිවාදෙය්‍යං, තේන මං සා පරිසා පරිභවෙය්‍ය. යං ඛෝ පන සා පරිසා පරිභවෙය්‍ය යසෝ’පි තස්ස හායේථ. යස්ස ඛෝ පන යසෝ හායේථ භෝගාපි තස්ස හායෙය්‍යුං. යසෝලද්ධා ඛෝ පනම්හාකං භෝගා.
ඊට පස්සේ සෝණදණ්ඩ බ්‍රාහ්මණයා වළඳා අවසන් කොට පාත්‍රයෙන් බැහැර වූ අත් ඇති භාග්‍යවතුන් වහන්සේ අසළින් එක්තරා මිටි අසුනක් ගෙන එකත්පස්ව වාඩිවුනා. එකත්පස්ව වාඩිවුන සෝණදණ්ඩ බ්‍රාහ්මණයා භාග්‍යවතුන් වහන්සේට මෙකරුණ සැළ කළා. “භවත් ගෞතමයන් වහන්ස, මං පිරිස මැද සිටිද්දී පින්වත් ගෞතමයන් වහන්සේ දැක ආසනයෙන් නැගිට වන්දනා කළොත් එකරුණ මුල් කොට ඒ පිරිස මට පරිභව කරාවි. ඒ පිරිස යමෙකුට පරිභව කරනවා නම්, ඔහුගේ කීර්තිරාවය පවා පිරිහී යනවා. යමෙකුගේ කීර්ති රාවය පිරිහී යනවා නම්, ඔහුගේ භෝග සම්පත්ද පිරිහී යනවා. ඉතින් අපගේ භෝග සම්පත් කීර්තිය නිසාම ලැබූ දේවල් නෙව.
අහඤ්චේව ඛෝ පන භෝ ගෝතම පරිසගතෝ සමානෝ අඤ්ජලිං පග්ගණ්හෙය්‍යං, ආසනා මේ තං භවං ගෝතමෝ පච්චුට්ඨානං ධාරේතු.
භවත් ගෞතමයන් වහන්ස, පිරිස මැද සිටින්නා වූ මම ඇඳිලිබැඳ ආචාර කෙරුවොත් භවත් ගෞතමයන් වහන්සේ එය මා අසුනෙන් නැගිට කරන ලද ගෞරවයක් ලෙස සළකන සේක්වා!
අහඤ්චේව ඛෝ පන භෝ ගෝතම පරිසගතෝ සමානෝ වේඨනං ඕමුඤ්චෙය්‍යං, සිරසා මේ තං භවං ගෝතමෝ අභිවාදනං ධාරේතු.
ඒ වගේම භවත් ගෞතමයන් වහන්ස, මා පිරිස මැදට ගිය අවස්ථාවක (භාග්‍යවතුන් වහන්සේ දැක) හිස් වෙළුම මුදා අතට ගන්නේ නම් භවත් ගෞතමයන් වහන්සේ එය මා හිස නමා කළ වන්දනාවක් ලෙස පිළිගන්නා සේක්වා!
අහඤ්චේව ඛෝ පන භෝ ගෝතම යානගතෝ සමානෝ යානා පච්චෝරෝහිත්වා භවන්තං ගෝතමං අභිවාදෙය්‍යං, තේන මං සා පරිසා පරිභවෙය්‍ය. යං ඛෝ පන සා පරිසා පරිභවෙය්‍ය යසෝ’පි තස්ස හායේථ. යස්ස ඛෝ පන යසෝ හායේථ භෝගාපි තස්ස හායෙය්‍යුං. යසෝලද්ධා ඛෝ පනම්හාකං භෝගා.
ඒ වගේම භවත් ගෞතමයන් වහන්ස, මා යානයකට නැග ගමන් කරද්දී එයින් බැස භවත් ගෞතමයන් වහන්සේට වන්දනා කරන්නේ නම්, එකරුණ මුල්කොට ඒ පිරිස මට පරිභව කරාවි. ඒ පිරිස යමෙකුට පරිභව කරනවා නම්, ඔහුගේ කීර්තිරාවය පවා පිරිහී යනවා. යමෙකුගේ කීර්ති රාවය පිරිහී යනවා නම්, ඔහුගේ භෝග සම්පත්ද පිරිහී යනවා. ඉතින් අපගේ භෝග සම්පත් කීර්තිය නිසාම ලැබූ දේවල් නෙව.
අහඤ්චේව ඛෝ පන භෝ ගෝතම යානගතෝ සමානෝ පතෝදලට්ඨිං අබ්භුන්නාමෙය්‍යං, යානා මේ තං භවං ගෝතමෝ පච්චෝරෝහනං ධාරේතු.
ඒ වගේම භවත් ගෞතමයන් වහන්ස, මා යානයකට නැග ගමන් කරද්දී (භාග්‍යවතුන් වහන්සේ දැක) කෙවිට බිම පහත් කොට ඉදිරිපසට නැමුනේ නම් භවත් ගෞතමයන් වහන්සේ මා යානයෙන් බැස ගරු කළ ලෙසට සළකන සේක්වා!
අහඤ්චේව ඛෝ පන භෝ ගෝතම යානගතෝ සමානෝ ඡත්තං අපනාමෙය්‍යං, සිරසා මේ තං භවං ගෝතමෝ අභිවාදනං ධාරේතූ”ති.
ඒගේම භවත් ගෞතමයන් වහන්ස, මා යානයකට නැග ගමන් කරද්දී ඉහලාගෙන සිටින කුඩය පසෙකට හරවා පහළට නවන්නේ නම්, භවත් ගෞතමයන් වහන්සේ එය මා හිස නමා කළ වන්දනාවක් ලෙස පිළිගන්නා සේක්වා!”
අථ ඛෝ භගවා සෝණදණ්ඩං බ්‍රාහ්මණං ධම්මියා කථාය සන්දස්සෙත්වා සමාදපෙත්වා සමුත්තේජෙත්වා සම්පහංසෙත්වා උට්ඨායාසනා පක්කාමීති.
ඉතින් භාග්‍යවතුන් වහන්සේ සෝණදණ්ඩ බ්‍රාහ්මණයා දහම් කතාවෙන් සන්තෝෂයට පත් කරවලා, සමාදන් කරවලා, උනන්දු කරවලා, බලවත්ව සතුටු කරවලා වැඩ සිටි අසුනෙන් නැගිට නික්ම වදාළා.
සාදු! සාදු!! සාදු!!!
සෝණදණ්ඩසුත්තං නිට්ඨිතං චතුත්ථං.
හතරවෙනි සෝණදණ්ඩ සූත්‍රය නිමාවිය.
