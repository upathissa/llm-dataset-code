සංයුත්ත නිකාය
මහා වග්ගෝ
1.16.1.-16. ඕඝ සූත්‍රයෝ
1.16.1.-16. සැඩ පහර ගැන වදාළ දෙසුම්
චත්තාරෝමේ භික්ඛවේ, ඕඝා. කතමේ චත්තාරෝ: කාමෝඝෝ භවෝඝෝ දිට්ඨෝඝෝ අවිජ්ජෝඝෝ. ඉමේ ඛෝ භික්ඛවේ, චත්තාරෝ ඕඝා. ඉමේසං ඛෝ භික්ඛවේ, චතුන්නං ඕඝානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අරියෝ අට්ඨංගිකෝ මග්ගෝ භාවේතබ්බෝ. කතමෝ අරියෝ අට්ඨංගිකෝ මග්ගෝ: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති. විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඉමේසං ඛෝ භික්ඛවේ, චතුන්නං ඕඝානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ ඕඝ සතරකි. ඒ කවර සතරක් ද යත්; කාමය නම් වූ සැඩ පහර ය, භවය නම් වූ සැඩ පහර ය, දෘෂ්ටි නම් වූ සැඩ පහර ය. අවිද්‍යාව නම් වූ සැඩ පහර ය. මහණෙනි, මේ වනාහී ඕඝ සතර යි. මහණෙනි, මේ සතර ඕඝයන් විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස ආර්ය අෂ්ටාංගික මාර්ගය වැඩිය යුත්තේ ය. කවර ආර්ය අෂ්ටාංගික මාර්ගයක් ද යත්, මහණෙනි, මෙහිලා භික්ෂුව නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි. මහණෙනි, මේ සතර ඕඝයන් විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස මේ ආර්ය අෂ්ටාංගික මාර්ගය වැඩිය යුත්තේ ය.
(යථා ඒසනා සෝළසසුත්තන්නානි තථාවිත්ථාරේතබ්බානි)
(ඒසනා සූත්‍ර සෙයින් සියල්ල විස්තර කළ යුත්තේ ය.)
