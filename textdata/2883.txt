සංයුත්ත නිකාය
නිදාන වග්ගෝ
7.2.5. ඕකිලිනී සුත්තං
7.2.5. ඕකිලිනී සූත්‍රය
376. ඉධාහං ආවුසෝ ගිජ්‌ඣකූටා පබ්‌බතා ඕරෝහන්තෝ අද්‌දසං ඉත්‌ථිං උප්‌පක්‌කං ඕකිලිනිං ඕකිරිණිං වේහාසං ගච්‌ඡන්‌තිං. සා සුදං අට්‌ටස්‌සරං කරොති. ....(පෙ).... (අථ ඛෝ භගවා ....(පෙ)....) ඒසා භික්ඛවේ ඉත්ථි කාලිංගස්‌ස රඤ්‌ඤෝ අග්‌ගමහේසී අහෝසි. සා ඉස්‌සාපකතා සපත්‌තිං අංගාරකටාහේන ඕකිරි. ....(පෙ).... ඒවරූපං අත්‌තභාවපටිලාභං පටිසංවේදයතී’ති.
376. ප්‍රිය ආයුෂ්මතුනි, මෙහි මම ගිජුකුළු පව්වෙන් පහළට වඩිද්දී ආකාසයේ ඇවිද ඇවිද යන ගිනි අඟුරින් වෙලී දහඩිය වැගිරෙන රත් වූ සිරුරු ඇති ස්ත්‍රී රූපයක් දැක්කා. එතකොට ඒ ගිනි අඟුරින් වෙලී දහඩිය වැගිරෙන රත් වූ සිරුරු ඇති ස්ත්‍රී රූපය වේදනාවෙන් කෑගහනවා. එතකොට මට මෙහෙම හිතුණා. ‘අයියෝ! විශ්මිතයි. අයියෝ! පුදුම සහගතයි. මෙබඳු ආකාර සත්වයෙකුත් ඉන්නවා නෙව. මෙබඳු ආකාර යක්ෂ ජීවිතයකුත් තියෙනවා නෙව. මෙබඳු ආකාර ඉපදීමකුත් තියෙනවා නෙව කියල’ .... (පෙ) .... පින්වත් මහණෙනි, ඔය සත්වයා කළිඟු රටේ රජ්ජුරුවන්ගේ අගමෙහෙසිය වෙලා හිටියා. ඉතින් ඈ අධික ඉරිසියාව නිසා ඒ රජු ගේ ම තවත් මෙහෙසියක ගේ ඇඟට ගිණි අඟුරු කබලක් හෙළුවා. ඔය ස්ත්‍රිය ඒ කර්මයේ විපාක වශයෙන් අවුරුදු බොහෝ ගණනක්, අවුරුදු සිය ගණනක්, අවුරුදු දහස් ගණනක්, අවුරුදු ලක්ෂ ගණනක් නිරයේ පැහුණා. අන්තිමේ දී ඒ පාපයේ ඉතුරු විපාක විඳවන්නටයි ඔය විදිහේ උපතක් ලබා ගෙන විඳෝ විඳෝ ඉන්නේ,
සාදු! සාදු!! සාදු!!!
ඕකිලිනී සූත්‍රය නිමා විය.
