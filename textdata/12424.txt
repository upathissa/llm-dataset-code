ඛුද්දක නිකාය
ඉතිවුත්තක පාළි
3.4.10. දේවදත්ත සුත්තං
3.4.10. දේවදත්ත ගැන වදාළ දෙසුම
89. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. තීහි භික්ඛවේ අසද්ධම්මේහි අභිභූතෝ පරියාදින්නචිත්තෝ දේවදත්තෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි තීහි?
“පින්වත් මහණෙනි, දේවදත්ත හිටියේ අසත්පුරුෂ කරුණු තුනක් විසින් මැඬගෙනයි. ඒ අසත්පුරුෂ කරුණු තුන වැළඳගෙනයි. එයටම යටත්වෙච්ච සිතිනුයි හිටියේ. මේ නිසයි දේවදත්තට කිසිම පිළියමක් කරගන්න බැරිව කල්පයක් නිරයේ පැහෙන අපායේ ඉපදෙන්න සිදුවුනේ. නිරයේ ඉපදෙන්න සිදුවුනේ. මොනවද ඒ කාරණා තුන?
පාපිච්ඡතාය භික්ඛවේ අභිභූතෝ පරියාදින්නචිත්තෝ දේවදත්තෝ ආපායිකෝ නේරයිකෝ කප්පට්ඨෝ අතේකිච්ඡෝ. පාපමිත්තතාය භික්ඛවේ අභිභූතෝ පරියාදින්නචිත්තෝ දේවදත්තෝ ආපායිකෝ නේරයිකෝ කප්පට්ඨෝ අතේකිච්ඡෝ. සති ඛෝ පන උත්තරිකරණීයේ ඕරමත්තකේන විසේසාධිගමේන අන්තරා වෝසානං ආපාදීති.

ඉමේහි ඛෝ භික්ඛවේ තීහි අසද්ධම්මේහි අභිභූතෝ පරියාදින්නචිත්තෝ දේවදත්තෝ ආපායිකෝ නේරයිකෝ කප්පට්ඨෝ අතේකිච්ඡෝති.
පින්වත් මහණෙනි, පාපී ආශාව විසින් දේවදත්තගේ සිත මැඬගත්තු නිසා, සිත ග්‍රහණය කරගත්තු නිසා, එයටම යටත්වෙච්ච නිසා තමයි දේවදත්ත අපායේ ඉපදුනේ. නිරයේ ඉපදුනේ. කල්පයක්ම එහෙ පැහෙන්න සිද්ධ වුනේ. ඒකෙන් ගැලවෙන පිළියමකුත් නැතුව ගියේ. පින්වත් මහණෙනි, පාපී මිත්‍රයින් ඇසුරු කිරීම විසින් මැඬගත්තු නිසා, සිත ග්‍රහණය කරගත්තු නිසා, එයටම යටත්වෙච්ච නිසා තමයි දේවදත්ත අපායේ ඉපදුනේ. නිරයේ ඉපදුනේ. කල්පයක්ම එහෙ පැහෙන්න සිද්ධ වුනේ. ඒකෙන් ගැලවෙන පිළියමකුත් නැතුව ගියේ. පින්වත් මහණෙනි, ආර්ය මාර්ගයට පැමිණෙන්න තව ගොඩාක් ඉදිරියට භාවනා කරන්න තිබියදී ඒත් මේ බොහෝම පුංචි අධිගමයක් ලබපු පමණින් ‘කළ යුතු සියලු දේම කළා’ කියලා නිශ්චයකට පැමිණියා. පින්වත් මහණෙනි, මෙන්න මේ අසත්පුරුෂ කාරණා තුනකින් මැඬගත්තු, ග්‍රහණය කරගත්තු සිතින් යුතු, එයටම යටවෙච්ච සිතින් යුතු දේවදත්ත අපායේ ඉපදුනා. නිරයේ ඉපදුනා. කල්පයක්ම එහෙ පැහෙන්න සිද්ධ වුනා. ඒකෙන් ගැලවෙන පිළියමකුත් නැතුව ගියා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “මා ජාතු කෝචි ලෝකස්මිං පාපිච්ඡෝ උදපජ්ජතු,
තදමිනාපි ජානාථ පාපිච්ඡානං යථා ගති
“මේ ලෝකයේ උපන් කිසි කෙනෙක් පාපී ආශාවන්ට නම් පැමිණෙන්න එපා! පාපී ආශාවන්ට පත් වූ අයට සිද්ධ වෙන්නේ මොකක්ද කියලා මේ කියන දෙයින් දැනගන්න.
3. පණ්ඩිතෝ’ති සමඤ්ඤාතෝ භාවිතත්තෝ’ති සම්මතෝ,
ජලං’ව යසසා අට්ඨා දේවදත්තෝ’ති විස්සුතෝ
මේ දේවදත්ත ප්‍රසිද්ධ වුනේ මහා ඤාණවන්තයෙක් හැටියටයි. වඩන ලද සිතක් ඇති කෙනෙක් හැටියටයි. සම්භාවනාවට පාත්‍ර වෙලා කීර්තියෙන් දිළිසුනා.
4. සෝ පමාණමනුචිණ්ණෝ ආසජ්ජ නං තථාගතං,
අවීචිනිරයං පත්තෝ චතුද්වාරං භයානකං
ඔහු මේ තුළින් තදේට හිතට ගත්තා. තථාගතයන් වහන්සේ සමඟ හැප්පෙන්නට ආවා. අන්තිමේදී දොරටු හතරකින් යුතු භයානක අවීචි මහා නරකයේ උපන්නා.
5. අදුට්ඨස්ස හි යෝ දුබ්භේ පාපකම්මං අකුබ්බතෝ,
තමේව පාපං ඵුසති දුට්ඨචිත්තං අනාදරං
යම් කෙනෙක් පව් නොකරන දූෂිත නොවූ සිත් ඇති කෙනෙකුට ද්‍රෝහීව කටයුතු කරනවා නම් ඔහු තුළ හටගත් දුෂ්ට සිතින් අනාදරීය සිතින් යුතු පාපයම ඔහු කරා එනවා.
6. සමුද්දං විසකුම්භේන යෝ මඤ්ඤෙය්‍ය පදූසිතුං,
න සෝ තේන පදූසෙය්‍ය යස්මා හි උද්ධී මහා
යම් කෙනෙක් සිතන්න පුළුවනි විෂ කලයක් අරගෙන මහා සාගරයට වත්කරලා සාගර ජලය දූෂණය කරන්න පුළුවන් කියලා. ඔහු හිතන හිතන විදිහට ඒක කරන්න බැහැ. මහ මුහුද කියන්නේ අති විශාල ජල කඳක්.
7. ඒවමේව තථාගතං යෝ වාදේන විහිංසති,
සමග්ගතං සන්තචිත්තං වාදෝ තම්හි න රූහති
යම්කිසි කෙනෙක් තථාගතයන් වහන්සේට හිංසා කරන්න හිතාගෙන වාදෙට එන්නෙත් ඔය විදිහටයි. නමුත් යහපත් බවට පත් වූ ශාන්ත සිත් ඇති තථාගතයන් වහන්සේට ඒ දෝෂ ඇති කරවන්න බැහැ.
8. තාදිසං මිත්තං කුබ්බේථ තඤ්ච සේවෙය්‍ය පණ්ඩිතෝ,
යස්ස මග්ගානුගෝ භික්ඛු ඛයං දුක්ඛස්ස පාපුණේ’ති”
යම් ඒ ශාස්තෘන් වහන්සේ පෙන්වා වදාළ දහම් මගේ ගමන් කළ භික්ෂුව සසර දුක ක්ෂය කරලා නිවනට පැමිණිලා ඉන්නවා නම්, ඇසුරු කරන්න ඕන අන්න ඒ වගේ නුවණැති මිත්‍රයෙක්වයි. භජනය කරන්න ඕනත් එබඳු මිත්‍රයෙක්වමයි.”
අයම්පි අත්ථෝ වුත්තෝ භගවතා. ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
චතුත්ථෝ වග්ගෝ.
හතරවෙනි වර්ගය නිමා විය.
තස්සුද්දානං:විතක්කා සක්කාර සද්ද චවමාන ලෝකේ,අසුභ ධම්ම අන්ධකාර මලං, දේවදත්තෝ’ති තේ දසා’ති.
