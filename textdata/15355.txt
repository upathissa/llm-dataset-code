ඛුද්දක නිකාය
ථේර ගාථා
1.6.2. සුබාහුත්ථේරගාථා
1.6.2. සුබාහු තෙරුන්ගේ ගාථාව
52.වස්සති දේවෝ යථා සුගීතං
ඡන්නා මේ කුටිකා සුඛා නිවාතා
චිත්තං සුසමාහිතං ච කායේ
අථ චේ පත්ථයසි පවස්ස දේවා’ති
52. සුන්දර ගීතයක් වගේ ම යි මේ වැස්ස ඇද හැලෙන්නේ. සෙවිලි කළ මේ කුටියත් හරි සනීපයි. ජනේලයත් වහල තියෙන්නෙ. මගේ සිත ඉතා හොඳින් සමාධිගත වෙන්නෙ කායානුපස්සනාව තුළයි. ඉතින් වැහි වළාකුල, ඕනෑ තරම් වැසි වසින්න.
ඉත්ථං සුදං ආයස්මා සුබාහුත්ථේරෝ ගාථං අභාසිත්ථා’ති.
මෙය වනාහී ආයුෂ්මත් සුබාහු නම් රහත් මුනිඳුන් වදාළ ගාථාවයි.
