සංයුත්ත නිකාය
සළායතන වග්ගෝ
1.13.3. නාලන්දා සුත්තං
1.13.3. නාලන්දාවේ දී වදාළ දෙසුම
ඒකං සමයං භගවා නාලන්දායං විහරති පාවාරිකම්බවනේ. අථ ඛෝ උපාලි ගහපති යේන භගවා තේනුපසංකමි ....(පෙ).... ඒකමන්තං නිසින්නෝ ඛෝ උපාලි ගහපති භගවන්තං ඒතදවෝච: කෝ නු ඛෝ භන්තේ හේතු කෝ පච්චයෝ යේනමිධේකච්චේ සත්තා දිට්ඨේව ධම්මේ නෝ පරිනිබ්බායන්ති? කෝ පන භන්තේ හේතු කෝ පච්චයෝ යේන මිධේකච්චේ සත්තා දිට්ඨේව ධම්මේ පරිනිබ්බායන්තීති. (විත්ථාරේතබ්බං) ....(පෙ).... අයං ඛෝ ගහපති හේතු අයං පච්චයෝ යේනමිධේකච්චේ සත්තා දිට්ඨේව ධම්මේ පරිනිබ්බායන්තීති.
ඒ දිනවල භාග්‍යවතුන් වහන්සේ වැඩසිටියේ නාලන්දාවේ පාවාරික අඹ වනයේ. එදා උපාලි ගෘහපතිතුමා, භාග්‍යවතුන් වහන්සේ වැඩසිටි තැනට පැමිණුනා ….(පෙ)…. එකත්පස්ව වාඩිවුණ උපාලි ගෘහපතිතුමා භාග්‍යවතුන් වහන්සේට මෙකරුණ පැවසුවා. “ස්වාමීනී, මෙහි ඇතැම් සත්වයෙක් මේ ජීවිතේදී ම පිරිනිවන් පාන්නේ නැතිනම්, එයට හේතුව මොකක්ද? ප්‍රත්‍යය මොකක්ද? ස්වාමීනී, මෙහි ඇතැම් සත්වයෙක් මේ ජීවිතයේදීම පිරිනිවන් පානවා නම්, එයට හේතුව මොකක්ද? ප්‍රත්‍යය මොකක්ද?” (පෙර සූත්‍රය පරිද්දෙන් ඒ අයුරින් විස්තර කළ යුතුය) ….(පෙ)…. පින්වත් ගෘහපතිය, මෙහි ඇතැම් සත්වයෙක් මේ ජීවිතයේදී ම පිරිනිවන් පානවා නම්, එයට හේතුව මේකයි, ප්‍රත්‍යය මේකයි.
සාදු! සාදු!! සාදු!!!
නාලන්දා සූත්‍රය නිමා විය.
