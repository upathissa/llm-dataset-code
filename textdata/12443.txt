ඛුද්දක නිකාය
ඉතිවුත්තක පාළි
3.5.8. කල්‍යාණසීල සුත්තං
3.5.8. යහපත් සීලය ගැන වදාළ දෙසුම
97. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. කල්‍යාණසීලෝ භික්ඛවේ භික්ඛු කල්‍යාණධම්මෝ කල්‍යාණපඤ්ඤෝ ඉමස්මිං ධම්මවිනයේ කේවලී වුසිතවා උත්තමපුරිසෝ’ති වුච්චති.
“පින්වත් මහණෙනි, භික්ෂුවක් ඉන්නවා. ඔහු යහපත් සීලයෙන් යුක්තයි. යහපත්ව දහමේ පිහිටි කෙනෙක්. යහපත් ප්‍රඥාවෙන් යුක්තයි. ඔහුට තමයි කියන්නේ ‘මේ ධර්ම විනයේ පරිපූර්ණවෙච්ච, නිවන් මඟ සම්පූර්ණ කරපු උත්තරීතර පුරුෂයා’ කියලා.
කථඤ්ච භික්ඛවේ භික්ඛු කල්‍යාණසීලෝ හෝති? ඉධ භික්ඛවේ භික්ඛු සීලවා හෝති පාතිමොක්ඛසංවරසංවුතෝ විහරති, ආචාරගෝචරසම්පන්නෝ අනුමත්තේසු වජ්ජේසු භයදස්සාවී සමාදාය සික්ඛති සික්ඛාපදේසු. ඒවං ඛෝ භික්ඛවේ භික්ඛු කල්‍යාණසීලෝ හෝති. ඉති කල්‍යාණසීලෝ.
පින්වත් මහණෙනි, කොහොමද භික්ෂුවක් යහපත් සීලයෙන් යුතු වෙන්නේ? පින්වත් මහණෙනි, මෙහි මේ භික්ෂුව සිල්වත් වෙනවා. ප්‍රාතිමෝක්ෂ සංවර සීලයෙන් හොඳටම සංවර වෙලා ජීවත් වෙනවා. නිවැරදි වූ පැවැත්මෙනුත් යුක්තයි. ඉතා සුළු වැරදිවල පවා භය දකිමින් තමයි ජීවත් වෙන්නේ. සිල්පද සමාදන් වෙලා ඉතා හොඳින් ඒවායේ සංවර වෙනවා. පින්වත් මහණෙනි, මේ විදිහට තමයි භික්ෂුව යහපත් සීලයෙන් යුතු වෙන්නේ. මෙය කල්‍යාණසීලය යි.
“කල්‍යාණධම්මෝ ච කථං හෝති? ඉධ භික්ඛවේ භික්ඛු සත්තන්නං බෝධිපක්ඛියානං ධම්මානං භාවනානුයෝගමනුයුත්තෝ විහරති. ඒවං ඛෝ භික්ඛවේ භික්ඛු කල්‍යාණධම්මෝ හෝති. ඉති කල්‍යාණසීලෝ කල්‍යාණධම්මෝ.
යහපත් ධර්මයෙන් යුතු කෙනා කොයි විදිහටද වෙන්නේ? පින්වත් මහණෙනි, මෙහි භික්ෂුව කොටස් වශයෙන් සතක් වූ බෝධිපාක්ෂික ධර්ම වඩමින් භාවනානුයෝගීව තමයි වැඩඉන්නේ. පින්වත් මහණෙනි, මේ විදිහටයි භික්ෂුව යහපත් ධර්මයෙන් යුතු කෙනෙක් වෙන්නේ. මේ විදිහට යහපත් සීලයෙන්, යහපත් ධර්මයෙන් යුක්ත වෙනවා.
කල්‍යාණපඤ්ඤෝ ච කථං හෝති? ඉධ භික්ඛවේ භික්ඛු ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති. ඒවං ඛෝ භික්ඛවේ භික්ඛු කල්‍යාණපඤ්ඤෝ හෝති. ඉති කල්‍යාණසීලෝ කල්‍යාණධම්මෝ කල්‍යාණපඤ්ඤෝ ඉමස්මිං ධම්මවිනයේ කේවලී වුසිතවා උත්තමපුරිසෝ’ති වුච්චතීති.
යහපත් ප්‍රඥාවෙන් යුතු කෙනෙක් වෙන්නේ කොහොමද? පින්වත් මහණෙනි, මෙහි භික්ෂුව ආශ්‍රව ක්ෂය කර දැමීමෙන් ආශ්‍රව රහිත වෙනවා. ඒ ආශ්‍රව රහිත චිත්ත විමුක්තියත්, ප්‍රඥා විමුක්තියත් මේ ජීවිතයේදීම තමන් විසින්ම සාක්ෂාත් කරලා, ඒ විමුක්තියට පැමිණිලා ජීවත් වෙනවා. පින්වත් මහණෙනි, මෙන්න මේ විදිහට තමයි භික්ෂුව යහපත් ප්‍රඥාවෙන් යුතු වෙන්නේ. මේ විදිහට යහපත් සීලයෙනුත් යුක්ත වෙනවා. යහපත් සමාධියෙනුත් යුක්ත වෙනවා. යහපත් ප්‍රඥාවෙනුත් යුක්ත වෙනවා. ඔහුට ‘මේ ධර්ම විනයේ පරිපූර්ණ වෙච්ච, නිවන් මග සම්පූර්ණ කරපු, උත්තරීතර පුරුෂයා’ කියලත් කියනවා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “යස්ස කායේන වාචාය මනසා නත්ථි දුක්කටං,
තං වේ කල්‍යාණසීලෝ’ති ආහු භික්ඛුං හිරීමනං
“ඔහුගේ කයෙනුත්, වචනයෙනුත්, සිතිනුත් වැරදි දෙයක් කෙරෙන්නෙ නෑ. පව්වලට ලැජ්ජා ඇති ඒ භික්ෂුවට තමයි ‘යහපත් සිල් ඇති කෙනා’ කියලා කියන්නේ.
3. යස්ස ධම්මා සුභාවිතා සත්ත සම්බෝධගාමිනෝ,
තං වේ කල්‍යාණධම්මෝ’ති ආහු භික්ඛුං අනුස්සදං
ඔහු නිවන් අවබෝධයට රැගෙන යන ඒ බොජ්ඣංග ධර්ම කොටස් හත හොඳටම දියුණු කරලා තියෙන්නේ. මානය නැති ඒ භික්ෂුවට ‘යහපත් දහම් ඇති කෙනා’ කියලා කියනවා.
4. යෝ දුක්ඛස්ස පජානාති ඉධේව ඛයමත්තනෝ,
තං වේ කල්‍යාණපඤ්ඤෝ’ති, ආහු භික්ඛුං අනාසවං
කෙනෙක් ඉන්නවා මේ ජීවිතයේදීම තමන්ගේ සියලු දුක් නැතිවීම ගැන දන්නවා. ආශ්‍රව රහිත වූ ඒ භික්ෂුවට තමයි ‘යහපත් ප්‍රඥාවෙන් යුක්ත කෙනා’ කියලා කියන්නේ.
5. තේහි ධම්මේහි සම්පන්නං අනීඝං ඡින්නසංසයං,
අසිතං සබ්බලෝකස්ස ආහු සබ්බපහායිනන්ති”
මේ කාරණාවලින් සමන්විත කෙනා දුක් රහිතයි. සියලු සැක සංකාත් සිඳ බිඳ දමලයි ඉන්නේ. සියලු ලෝකයෙහි නොඇලුණු ඔහුට තමයි ‘සියල්ල ප්‍රහාණය කළ කෙනා’ කියලා කියන්නේ.”
අයම්පි අත්ථෝ වුත්තෝ භගවතා. ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
