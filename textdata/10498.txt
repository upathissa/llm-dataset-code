අංගුත්තර නිකාය
ඡක්ක නිපාතෝ
6.2.3.5. අධිගම සුත්තං
6.2.3.5. අධිගමයන් ගැන වදාළ දෙසුම
සාවත්ථිනිදානං .....
සැවැත් නුවර දී ය .....
ඡහි භික්ඛවේ ධම්මේහි සමන්නාගතෝ භික්ඛු අභබ්බෝ අනධිගතං වා කුසලං ධම්මං අධිගන්තුං, අධිගතං වා කුසලං ධම්මං ඵාතිකත්තුං. කතමේහි ඡහි:
මහණෙනි, සය කරුණකින් සමන්විත වූ භික්ෂුව සාක්ෂාත් නොකළ කුසල ධර්මයන් සාක්ෂාත් කරන්නට හෝ සාක්ෂාත් කළ කුසල ධර්මයන් දියුණු කරගන්නට හෝ අසමර්ථ වෙයි. ඒ කවර සය කරුණකින් ද යත්;
ඉධ භික්ඛවේ භික්ඛු න ආයකුසලෝ හෝති, න අපායකුසලෝ හෝති, න උපායකුසලෝ හෝති, අනධිගතානං කුසලානං ධම්මානං අධිගමාය න ඡන්දං ජනේති, අධිගතේ කුසලේ ධම්මේ න සාරක්ඛති, සාතච්චකිරියාය න සම්පාදේති.
මහණෙනි, මෙහිලා භික්ෂුව තමා තුළට පැමිණෙන දේ තේරුම් ගන්නට හැකියාව නැත්තේ වෙයි. තමාගෙන් ගිලිහෙන කුසල් තේරුම් ගන්නට හැකියාව නැත්තේ වෙයි. උපායෙහි හැකියාව නැත්තේ වෙයි. සාක්ෂාත් නොකළ කුසල් දහම් සාක්ෂාත් කිරීම පිණිස කැමැත්ත නූපදවයි. සාක්ෂාත් කළ කුසල් දහම් ආරක්ෂා නොකරයි. නිතර නිතර ප්‍රතිපදාවෙහි යෙදෙමින් කුසල් දහම් සම්පාදනය නොකරයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ භික්ඛු අභබ්බෝ අනධිගතං වා කුසලං ධම්මං අධිගන්තුං, අධිගතං වා කුසලං ධම්මං ඵාතිකත්තුං.
මහණෙනි, මේ සය කරුණෙන් සමන්විත වූ භික්ෂුව සාක්ෂාත් නොකළ කුසල ධර්මයන් සාක්ෂාත් කරන්නට හෝ සාක්ෂාත් කළ කුසල ධර්මයන් දියුණු කරගන්නට හෝ අසමර්ථ වෙයි.
ඡහි භික්ඛවේ ධම්මේහි සමන්නාගතෝ භික්ඛු භබ්බෝ අනධිගතං වා කුසලං ධම්මං අධිගන්තුං, අධිගතං වා කුසලං ධම්මං ඵාතිකත්තුං. කතමේහි ඡහි:
මහණෙනි, සය කරුණකින් සමන්විත වූ භික්ෂුව සාක්ෂාත් නොකළ කුසල ධර්මයන් සාක්ෂාත් කරන්නට හෝ සාක්ෂාත් කළ කුසල ධර්මයන් දියුණු කරගන්නට හෝ සමර්ථ වෙයි. ඒ කවර සය කරුණකින් ද යත්;
ඉධ භික්ඛවේ භික්ඛු ආයකුසලෝ ච හෝති, අපායකුසලෝ ච හෝති, උපායකුසලෝ ච හෝති, අනධිගතානං කුසලානං ධම්මානං අධිගමාය ඡන්දං ජනේති, අධිගතේ කුසලේ ධම්මේ සාරක්ඛති, සාතච්චකිරියාය සම්පාදේති.
මහණෙනි, මෙහිලා භික්ෂුව තමා තුළට පැමිණෙන දේ තේරුම් ගන්නට හැකියාව ඇත්තේ වෙයි. තමාගෙන් ගිලිහෙන කුසල් තේරුම් ගන්නට හැකියාව ඇත්තේ වෙයි. උපායෙහි හැකියාව ඇත්තේ වෙයි. සාක්ෂාත් නොකළ කුසල් දහම් සාක්ෂාත් කිරීම පිණිස කැමැත්ත උපදවයි. සාක්ෂාත් කළ කුසල් දහම් ආරක්ෂා කරයි. නිතර නිතර ප්‍රතිපදාවෙහි යෙදෙමින් කුසල් දහම් සම්පාදනය කරයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ භික්ඛු භබ්බෝ අනධිගතං වා කුසලං ධම්මං අධිගන්තුං, අධිගතං වා කුසලං ධම්මං ඵාතිකත්තුන්ති.
මහණෙනි, මේ සය කරුණෙන් සමන්විත වූ භික්ෂුව සාක්ෂාත් නොකළ කුසල ධර්මයන් සාක්ෂාත් කරන්නට හෝ සාක්ෂාත් කළ කුසල ධර්මයන් දියුණු කරගන්නට හෝ සමර්ථ වෙයි.
සාදු! සාදු!! සාදු!!!
අධිගම සූත්‍රය නිමා විය.
