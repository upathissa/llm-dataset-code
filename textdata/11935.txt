ඛුද්දක නිකාය
උදාන පාළි
2.3. දණ්ඩ සුත්තං
2.3. දඬුගත් දරුවන් අරභයා වදාළ උදානය
ඒවං මේ සුතං: ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ සැවැත් නුවර ජේතවනය නම් වූ අනේපිඬු සිටුතුමාගේ ආරාමයේ.
තේන ඛෝ පන සමයේන සම්බහුලා කුමාරකා අන්තරා ච සාවත්ථිං අන්තරා ච ජේතවනං අහිං දණ්ඩේන හනන්ති. අථ ඛෝ භගවා පුබ්බණ්හසමයං නිවාසෙත්වා පත්තචීවරමාදාය සාවත්ථිං පිණ්ඩාය පාවිසි. අද්දසා ඛෝ භගවා සම්බහුලේ කුමාරකේ අන්තරා ච සාවත්ථිං අන්තරා ච ජේතවනං අහිං දණ්ඪේන හනන්තේ.
එදා කුඩා දරුවන් පිරිසක් සැවැත් නුවරටත්, ජේතවනාරාමයටත් අතර මාවතේදී දණ්ඩකින් සර්පයෙකුට පීඩා කරමින් සිටියා. ඒ මොහොතේ භාග්‍යවතුන් වහන්සේ උදේ වරුවේ සිවුරු පොරවාගෙන, පාත්‍රා සිවුරු අරගෙන සැවැත් නුවර පිණ්ඩපාතේ වැඩම කළා. ඉතින් භාග්‍යවතුන් වහන්සේට සැවැත් නුවරත්, ජේතවනාරාමයත් අතර මාවතේදී සර්පයෙකුව දණ්ඩෙන් පෙළන ඒ දරු පිරිස දැකගන්නට ලැබුනා.
අථ ඛෝ භගවා ඒතමත්ථං විදිත්වා තායං වේලායං ඉමං උදානං උදානේසි:
ඉතින් භාග්‍යවතුන් වහන්සේ ඒ කරුණ දැනගෙන, ඒ වෙලාවේ මේ උදානය වදාළා.
“සුඛකාමානි භූතානි යෝ දණ්ඩේන විහිංසති,අත්තනෝ සුඛමේසානෝ පෙච්ච සෝ න ලභතේ සුඛං.
“තමන්ගේ සැප සොයන යම් කෙනෙක්, ඒ වගේම සැප කැමැති සතුන්ව දඬු මුගුරුවලින් පෙළනවා නම්, ඒ තැනැත්තා පරලොවදී සැපයක් ලබන්නේ නෑ.
සුඛකාමානි භූතානි යෝ දණ්ඩේන න හිංසති,
අත්තනෝ සුඛමේසානෝ පෙච්ච සෝ ලභතේ සුඛ”න්ති
තමන්ගේ සැප සොයන යම් කෙනෙක්, ඒ වගේම සැප කැමැති සතුන්ව දඬු මුගුරුවලින් පෙළන්නේ නැත්නම්, ඒ කෙනාට පරලොවදී සැප ලැබෙනවා.”
සාදු! සාදු!! සාදු!!!
