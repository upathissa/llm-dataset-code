ඛුද්දක නිකාය
සුත්ත නිපාතෝ
11. නාලක සුත්තං
11. නාලක නිසා වදාළ දෙසුම
682.ආනන්දජාතේ තිදසගණේ පතීතේ
සක්කං ච ඉන්දං සුචිවසනේ ච දේවේ
දුස්සං ගහෙත්වා අතිරිව ථෝමයන්තේ
අසිතෝ ඉසි අද්දස දිවාවිහාරේ
තව්තිසා දෙව් පිරිස - ආනන්ද සිත් ඇතිව
ඉන්‍ද්‍ර වූ සක් දෙවිඳු - බැති සිතින් පුද දෙමින්
රැගෙන දිවසළු දුහුල් - හාත්පස බමවමින්
තුටු සිතින් කල් ගෙවන හැටි දිටී
අසිත ඉසිවර තෙමේ - දිවා විහරණේදී

683.දිස්වාන දේවේ මුදිතමනේ උදග්ගේ
චිත්තිං කරිත්වා ඉදමවෝචාසි තත්ථ
කිං දේවසංඝෝ අතිරිව කල්‍යරූපෝ
දුස්සං ගහෙත්වා භමයථ කිං පටිච්ච
ඔද වැඩී ගිය සිතින් - ප්‍රීති ප්‍රමුදිත සිතින්
සිටින දෙව් පිරිස දැක - සිත උපන් සෙනෙහසින්
විමසීය ඉසිතුමා මේ ලෙසින්“
කිම්ද දෙව් පිරිස ඔබ - මහත් සොම්නස් විලස
සිනිඳු දිව සළු නගා - සිසාරා බමන්නේ”?

684.යදාපි ආසී අසුරේහි සංගමෝ
ජයෝ සුරානං අසුරා පරාජිතා
තදාපි නේතාදිසෝ ලෝමහංසනෝ
කිං අබ්භුතං දට්ඨු මරූ පමෝදිතා
අසුරයන් හා එදා - මහා යුධ වැදුනු දා
අසුරයන් පරදවා - සුරන් දිනු විට පවා
නොමැත තිබුණේ එදා - මෙවැනි ලොමු දහගැනුම්
කවර නම් අසිරියක් - දුටුවහුද දෙවිවරුනි
මේ තරම් ප්‍රමුදිතව තුටු වෙන්නේ?

685.සේලෙන්ති ගායන්ති ච වාදයන්ති ච
භුජානි පෝඨෙන්ති ච නච්චයන්ති ච
පුච්ඡාමි වෝහං මෙරුමුද්ධවාසිනේ
ධුනාථ මේ සංසයං ඛිප්පමාරිසා
නගත්මය නළා හඬ මුවින්
ගයත්මය මිහිරි ගී - වයත්මය පසඟතුරු
දෙඅත් පොළත් - නට නටා සිටිත්
මේරු මුදුන් වැසි දෙවියනි - අසමි මම ඔබෙන්
දුක් කරදර නැති දෙවිඳුනි,
දුරු කරන්න වහා - සැක මගේ සිතේ

686.සෝ බෝධිසත්තෝ රතනවරෝ අතුල්‍යෝ
මනුස්සලෝකේ හිතසුබතාය ජාතෝ
සක්‍යාන ගාමේ ජනපදේ ලුම්බිනෙය්‍
යේතේනම්හ තුට්ඨා අතිරිව කල්‍යරූපා
(දෙවිවරු)
ලොවේ අසම - උතුම් මැණික - ඒ බෝසත් පුතු
සැම සතුනට සෙත සදන්ට - ඉපදුනා මිනිස් ලොවේ
ශාක්‍ය ජනපදේ - ගමේ ලුම්බිණී
එනිසා අපි තුටු වෙමු - සතුටින් ඉල්පී යමූ

687.සෝ සබ්බසත්තුත්තමෝ අග්ගපුග්ගලෝ
නරාසභෝ සබ්බපජානමුත්ත
මෝවත්තෙස්සති චක්කං ඉසිව්හයේ වනේ
නදං ව සීහෝ බලවා මිගාභිභූ
එතුමාණෝ හැම සත්නට - උතුමාණෝ වෙති
ලොවට අග්‍ර වූ - උතුම් පුරුෂයාණෝ
සියලු දෙනාටම වඩා - උතුම් පින්වතාණෝ
හැම සතුන්ගේ හඬ මැඬලන - සිංහ නාදයක් ලෙසින්
ඉසිපතනේ මුව වනේ - පවත්වන්නෙ දම්සක

688.තං සද්දං සුත්වා තුරිතමවංසරී සෝ
සුද්ධෝදනස්ස තදා භවනං උපාගාමි
නිසජ්ජ තත්ථ ඉදමවෝචාසි සක්‍යේ
කුහිං කුමාරෝ අහම්පි දට්ඨුකාමෝ
හේ ඒ දෙව් බස අසා - බැසගති මෙලොවට වහා
සුද්ධෝදන නිරිඳුගේ - භවන වෙතට පැමිණියේ
එහි වැඩහුන් ඉසිතුමා - සැකි නිරිඳුට මෙලෙස කී
“මම් දකින්ට රිසියෙමි - කොහිද එ බෝසත් බබා”

689.තතෝ කුමාරං ජලිතමිව සුවණ්ණං
උක්කාමුඛේව සුකුසලසම්පහට්ඨං
දද්දල්ලමානං සිරියා අනෝමවණ්ණං
දස්සේසු පුත්තං අසිතව්හයස්ස සක්‍යා
කෝවෙහි දමමින් සොඳින් - තැනවූ සිත් කලු ලෙසින්
සැකසූ රන් කරු විසින් - දිළි රනබරණක් ලෙසින්
සිරියාවෙන් බබළන - පැහැයෙන් නොම ලාමක
බෝසත් පුතු පෙන්නුවෝ - නිරිඳාණෝ අසිතට

690.දිස්වා කුමාරං සිඛිමිව පජ්ජලන්තං
තාරාසභං ව නභසිගමං විසුද්ධං
සුරියං තපන්තං සරදරිවබ්භමුත්තං
ආනන්දජාතෝ විපුලමලත්ථ පීතිං
දිලෙන පහන් සිල ලෙසේ
සොඳුරු නිල් අහස් කුසේ - බබලන තරුපති ලෙසේ
සරත් වළාවෙන් තොර වූ - අහසේ දිළෙන හිරු ලෙසේ
බෝසත් බිළිඳා දුටු විට - පත් විය මහ සතුටට

691.අනේකසාඛඤ්ච සහස්සමණ්ඩලං
ඡත්තං මරූ ධාරයුමන්තලික්ඛේ
සුවණ්ණදණ්ඩා වීතිපතන්ති චාමරා
න දිස්සරේ චාමරඡත්තගාහකා
නොයෙකුත් අතු විහිදුන - දහස් මඬුළු සැරසුන
කුඩයක් දැරුවෝ දෙවියෝ - අහස් කුසේ රැඳෙමින
රන්වන් සැරයටි අගින් - සැලුණේ චාමර සොඳින්
චාමර - කුඩ ගත් කිසිවෙක් - දැක ගන්නට නොපෙනෙතී

692.දිස්වා ජටී කණ්හසිරිව්හසෝ ඉසි
සුවණ්ණනෙක්ඛං විය පණ්ඩුකම්බලේසේ
තඤ්ච ඡත්තං ධරියන්තමුද්ධනි
උදග්ගචිත්තෝ සුමනෝ පටිග්ගහේ
එහි ඉහළින් සුසැදුන - සුදු කුඩයේ සෙවණක
රත් පලසක් මැද තිබෙනා - රනබරණක් විලසට
බෝසත් පුතු දුටු විට - පාමින් සොම්නස් සිත
ජටා මඬුළු දැරූ අසිත - පිළිගති ඒ කුමරුව

693.පටිග්ගහෙත්වා පන සක්‍යපුංගවං
ජිගිංසකෝ ලක්ඛණමන්තපාරගූ
පසන්නචිත්තෝ ගිරමබ්භුදීරයි
අනුත්තරායං දිපදානමුත්තමෝ
මහාපුරිස සළකුණු ගැන - පරතෙර පත් ඉසිතුමා
පිළිගෙන බෝසත් පුතු - විමසී ගත සළකුණු
පහන් සිතින් සතුටු වෙමින් - පැවසී සුමිහිරි බසින්
“මේ පින්වත් සිඟිති පුතා - ලොවට උතුම් වේය ඉතා
දෙපා සතුන් අතරත - උතුම් බවට පත්වෙත”

694.අථත්තනෝ ගමනමනුස්සරන්තෝ
අකල්‍යරූපෝ ගලයති අස්සුකානි
දිස්වාන සක්‍යා ඉසිමවෝචුං රුදන්තං
නෝ චේ කුමාරේ භවිස්සති අන්තරායෝ
තමනුත් උපදින තැන - නුවණින් සිහි කළ තැන
සතුටක් නොමැතිව සිත තුළ - කඳුළක් ඉනුවේ ඇස තුළ
කඳුළු හෙළන ඉසිතුමා - දැක තැති ගත් ශාක්‍යයෝ
“කුමරුන් හට අනතුරක්ද - එසේ නොවෙත් දෝ හෝ”?යි විමසූ ඒ අසිතගෙන්

695.දිස්වාන සක්‍යේ ඉසිමවෝච අකල්ල්‍යේ
නාහං කුමාරේ අහිතමනුස්සරාමි
න චාපි මස්ස භවිස්සති අන්තරායෝ
න ඕරකෝයං අධිමානසා භවාථ
සතුටක් නැති ශාක්‍යයන් - දෙස විමසූ අසිතයන්
“කුමරුන්ගේ දිවි ගැන - අහිත නොසිතුවෙමි මම
සිඟිත්ත ගැන දැකගන්නට - නොපෙනේ කිසි අනතුරක්
මෙහි වැඩ සිටිනා බබා - සුළු පටු නොවෙතිය ඉතා
මේ දරු ගැන සිත සිතා - තුටු වෙව් සිත හැර දුකා”

696.සම්බෝධියග්ගං ඵුසිස්සතායං කුමාරෝ
සෝ ධම්මචක්කං පරමවිසුද්ධදස්සී
වත්තෙස්සතායං බහුජනහිතානුකම්පී
විත්ථාරිකස්ස භවිස්සති බ්‍රහ්මචරියං
“ලැබ ගනු ඇත මේ පුතා - ලොවේ අනුත්තර බුදු බව
මහා කාරුණික වෙමින් - සැමටම සෙත සළසමින්
පරම නිමල දැකුම් ඇතිව - දම්සක් දෙසමින් යනු ඇත
බුදු සසුනද මෙතුමන්ගේ - හැම දෙස පැතිරී යන්නේ

697.මමං ච ආයු න චිරමිධාවසේසෝ
අථන්තරා මේ භවිස්සති කාලකිරියා
සෝහං න සොස්සං අසමධුරස්ස ධම්මං
තේනම්හි අට්ටෝ ව්‍යසනගතෝ අඝාවී
එහෙත් බොහෝ කල් සිටින්ට - නැත මට ආයුෂ ලබන්ට
සුළු කලකින් ටික දිනකින් - මරණය මට නම් නියතය
අසම සවිය ඇති මුනිඳුගෙ - බණ අසන්ට නොලැබේ මට
නොලැබෙනු දැක අමා සුවය - මම ඒ ගැන දුක් වෙමී

698.සෝ සාකියානං විපුලං ජනෙත්වා පීතිං
අන්තේපුරම්හා නිරගමා බ්‍රහ්මචාරී
සෝ භාගිනෙය්‍යං සයමනුකම්පමානෝ
සමාදපේසි අසමධුරස්සධම්මේ
ශාක්‍යයන්ගේ සිත් තුළ - මහත් සොම්නසක් ඇති කොට
ඇතුළු නගරයෙන් බැහැරට - ගියේය ඒ බ්‍රහ්මචාරී ඉසිතුමා
අනුකම්පා සිතින් යුතුව - ඇමතී තම බෑණනුවන්
අසම සවිය ඇති මුනිඳුගේ - දහම සමාදන් කරවී

699.බුද්ධෝති ඝෝසං යදපරතෝ සුණාසි
සම්බෝධිපත්තෝ විවරති ධම්මමග්ගං
ගන්ත්වාන තත්ථ සමයං පරිපුච්ඡියානෝ
චරස්සු තස්මිං භගවති බ්‍රහ්මචරියං
“බුද්ධ” යන මිහිරි හඬ - අසන්නට ලැබෙන විට
බුදු බවට පත් මුනිඳු - දහම් මග දෙසන විට
දහම් අසමින් එතැන - ගොස් සිතද පහන්කොට
ඔබත් හැසිරෙනු මැනව - සමිඳුන්ගෙ සසුන් මග

700.තේනානුසිට්ඨෝ හිතමනසේන තාදිනා
අනාගතේ පරමවිසුද්ධදස්සිනා
සෝ නාළකෝ උපචිතපුඤ්ඤසඤ්චයෝ
ජිනං පතික්ඛං පරිවසි රක්ඛිතින්ද්‍රියෝ
ලබාගෙන අවවාද - එකඟ කරගෙන සිතද
අනාගතයේ ඔබද - අවබෝධ කරගන්න පරම පිවිතුරු නිවන
එකතු කරගත් පිනෙන් යුතු - පින්වත් නාලක තෙමේ
බුදු සමිඳු වෙනුවෙන්ම - විසී තම ඉඳුරන්ද රකිමින්

701.සුත්වාන ඝෝසං ජිනවරචක්කවත්තනේ
ගන්ත්වාන දිස්වා ඉසිනිසභං පසන්නෝ
මෝනෙය්‍යසෙට්ඨං මුනිපවරං අපුච්ඡි
සමාගතේ අසිතව්හයස්ස සාසනේති
නාලක ශ්‍රමණ තෙම,බුදු සමිඳුගේ දම්සක් - පැවතුම් නිසා පැතිරුන
දහම් ඝෝෂාව අසමින් - එහි සොයා ගෙන ගොස්
සුපහන් සිතින් යුතු වී - දැක භගවත් ඉසිවරයාණන්
උතුම් මුනිවත ගැන ඇසී - උතුම් මුනිඳාණන්ගෙන්
අසිත තවුසා දුන් - අවවාදයට පැමිණියේ කල්
(වත්‍ථු ගාථා)
දෙසුමට අදාළ මූලික ගාථාවෝ

702.අඤ්ඤාතමේතං වචනං අසිතස්ස යථාතථං
තං තං ගෝතම පුච්ඡාම සබ්බධම්මානපාරගුං
පින්වත් ගෞතම මුනිඳුනි - දැන ගත්තෙමි මම මුලින්ම
අසිත ඉසිතුමා මා හට - පැවසූ ඒ සැබෑ වදන්
හැම දහමේ පරතෙර වැඩි - මුනිඳාණන් ගෙන් විමසමි

703.අනගාරියුපේතස්ස භික්ඛචරියං ජිගිංසතෝ
මුනි ප්‍රබෑහි මේ පුට්ඨෝ මෝනෙය්‍යං උත්තමං පදං
පැවිදි දිවිය ලැබුව කෙනා - පිණ්ඩපාතයෙන් යැපෙනා
හැසිරෙන උත්තම “මුනිවත” - කියා දෙන්න මුනිඳාණනි

704.මෝනෙය්‍යං තේ උපඤ්ක්‍දිස්සං (ඉති භගවා)
දුක්කරං දුරභිසම්භවං
හන්ද තේ නං පවක්ඛාමි සන්ථම්භස්සු දළ්හෝ භව
(භාග්‍යවතුන් වහන්සේ)
පවසන්නෙමි මම ඔබ හට - සැබෑ ලෙසම එම මුනිවත
අපහසුවෙන් කළ යුතු වූ - අපහසුවෙන් ලැබ ගත යුතු
ඒ මුනිවත කරා යන්ට - හිතට මහත් දිරිය ගන්න
දැඩි ලෙස අදිටන් කරන්න

705.සමානභාගං කුබ්බේථ ගාමේ අක්කුට්ඨවන්දිතං
මනෝපදෝසං රක්ඛෙය්‍ය සන්තෝ අනුන්නතෝ චරේ
ගමක දි නින්දා කළ විට - වැඳුම් පිදුම් කළ විට හෝ
කුමන අයුරකින් ලැබුනද - එය සම ලෙස සළකගන්න
තරහ සිතට ඉඩක් නොදී - සන්සුන් සිත සුරැක ගන්න
මාන්නයෙන් උඩඟු නොවී - ශාන්ත ලෙස කල් ගෙවන්න

706.උච්චාවචා නිච්ඡරන්ති දායේ අග්ගිසිඛූපමා
නාරියෝ මුනිං පලෝභෙන්ති තාසු තං මා පලෝභයුං
වසනා විට වන ගැබ තුළ - ඔබ හමුවට එයි අරමුණු
කුඩා මහත් නොයෙක් ලෙසට - දිළිසෙන ගිණිසිළු විලසට
මායා ඇති වනිතාවෝ - මුනිවරුන්ව රවට ගනිත්
එනමුදු ඒ වනිතාවෝ - ඔබ නම් නොම රවටත්වා!

707.විරතෝ මේථුනා ධම්මා හිත්වා කාමේ පරෝවරේ
අවිරුද්ධෝ අසාරත්තෝ පාණේසු තසථාවරේ
මෛථුනයෙන් වෙන් වීමෙන් - ලස්සන, කැත කාමයන්ද දුර ලීමෙන්
තැති ගන්නා, තැති නොගන්න - ලොවේ සියළු සතුන් කෙරෙහි
නොගැටෙන්නෙ ය - නො ඇලෙන්නෙය

708.යථා අහං තථා ඒතේ යථා ඒතේ තථා අහං
අත්තානං උපමං කත්වා න හනෙය්‍ය න ඝාතයේ
මා යම් සේ සැප කැමතිද - මේ පිරිසත් මා වගේය
මේ අය දුක නොම කැමතිද - මාත් මෙබඳු අය වගේය
තමා ගැනම උපමා කොට - අනුන්ගෙ පණ නොනසන්නේ
වෙන කෙනෙකුන් යොදවා හෝ - ඝාතනයක් නොකරන්නේ

709.හිත්වා ඉච්ඡං ච ලෝභං ච යත්ථ සත්තෝ පුථුජ්ජනෝ
චක්ඛුමා පටිපජ්ජෙය්‍ය තරෙය්‍ය නරකං ඉමං
ලොව පුහුදුන් දන ඇලෙනා - ළාමක ආශා ලෝභය
දුරින්ම දුරු කර දමමින් - දහම් ඇසින් ලොව දකිමින්
මේ මුනිවත පිළිපදිමින් - තරණය කරන්නේය මේ නරකය

710.ඌනූදරෝ මිතාහාරෝ අප්පිච්ඡස්සඅලෝලුපෝ
සචේ ඉච්ඡාය නිච්ඡාතෝ අනිච්ඡෝ හෝති නිබ්බුතෝ
කුසේ පමණට අහර පිළිගෙන - මනා නුවණින් යුතුව වළඳන
අල්ප දෙයකින් සතුට ලැබගෙන - ලොල් නොවී ඒ කිසිම දෙයකට
සැබැවින්ම තණ්හාව දුරු කළ - කෙනා කිසිවක් කැමති නොම වී
නිවී ගිය සිත් ඇති කෙනෙක් වේ

711.සපිණ්ඩචාරං චරිත්වා වනන්තමභිහාරයේ
උපට්ඨිතෝ රුක්ඛමූලස්මිං ආසනූපගතෝ මුනි
වනේ වසනා එබඳු සමණා - පිණ්ඩපාතය ලබා වළඳා
යළිත් වනයට වැඩමකොට එහි - රුක් සෙවනෙ හිඳ බවුන් වඩමින්

712.ස ඣානපසුතෝ ධීරෝ වනන්තේ රමිතෝ සියා
ඣායේථ රුක්ඛමූලස්මිං අත්තානමභිතෝසයං
දැහැන් වඩනා ඒ නැණැති සමණා - සතුටු වෙයි අරණෙ වසමින්
සමවතේ සිත පිනා යවමින් - සමාහිත වෙයි රුකක් සෙවණේ

713.තතෝ රත්‍යා විවසනේ ගාමන්තමභිහාරයේ
අව්හානං නාභිනන්දෙය්‍ය අභිහාරං ච ගාමතෝ
මෙලෙස ගතකොට රෑ ගෙවුන විට - පිඬු පිණිස හේ ගමට යන්නේ
ඇරයුමක් කිසි නොපිළිගන්නේ - ගමෙන් කිසිවක් නොම පතන්නේ

714.න මුනි ගාමමාගම්ම කුලේසු සහසා චරේ
ඝාසේසනං ඡින්නකථෝ න වාචං පයුතං භණේ
මුනිවරුන් ගම තුළට වැඩි කළ - නොහැසිරේ සැහැසි ව නිවෙස්වල
පිණ්ඩපාතය නොම ලැබුණ විට - පිණ්ඩපාතය ලැබෙන විලසට
කිසිම රැවටිලි බසක් නොකියයි

715.අලත්ථං යදිදං සාධු නාලත්ථං කුසලං ඉති
උභයේනේව සෝ තාදි රුක්ඛං ව උපනිවත්තති
පිණ්ඩපාතය ලැබේ නම් මට - එයද කම් නැත
යම් විටක පිඬු නොම ලැබේ නම් - එයද කම් නැත
ලැබෙන හෝ නොම ලැබෙන විට හෝ - සිතේ කම්පාවක් නොමැත්තේ
ගසක පළතුරු සොයා ගිය අය - හැර දමා යන ලෙසට ඒ ගස
මැදහත්ව කල් ගෙවයි හෙතෙමේ

716.ස පත්තපාණී විචරන්තෝ අමූගෝ මූගසම්මතෝ
අප්පං දානං න හීළෙය්‍ය දාතාරං නාවජානිය
පාත්‍රය අතට ගෙන - පිඬුසිඟා වඩින විට
ගොළු නොවී සිටින හේ - ගත කරයි ගොළුවෙකු ලෙසින්
“ලැබුණේ මේ දන් ටිකක් නේදැ”යි - කිසිවිට හෙළා නොදකී
තමා හට දන් පුදන පිරිසට - කිසි අවමනක් නොකරයි

717.උච්චාවචා හි පටිපදා සමණේන පකාසිතා
න පාරං දිගුණං යන්ති න ඉදං ඒකගුණං මුතං
පවසන ලදි ඒ සමණිඳු - උසස් පහත් හැම පිළිවෙත්
පිළිවෙත් සොඳ ලෙස පුරමින් - දෙවරක් එතෙරට නොම යත්
එක ගමනින් යන මේ මග - ලොවේ බොහෝ අය නොදනිත්

718.යස්ස ච විසතා නත්ථි ඡින්නසෝතස්ස භික්ඛුනෝ
කිච්චාකිච්චප්පහීනස්ස පරිළාහෝ න විජ්ජති
තදින් ගලන කෙලෙස් වතුර - සිඳ හළ යම් සමණෙකු හට
තණ්හාවක් නැත්තේමය - හැම කටයුතු නිමා කෙරුව
ඒ සමණා හට කිසිවිට - කිසිම දාහයක් නැත්මය

719.මෝනෙය්‍යං තේ උපඤ්ක්‍දිස්සං (ඉති භගවා)
ඛූරධාරූපමෝ භවේ
ජිව්හාය තාලුං ආහච්ච උදරේ සඤ්ඤතෝ සියා
පැවසූයෙමි මම ඔබ හට - සැබෑ ලෙසම එම මුනිවත
දැළි පිහියක මුවහත සේ - ඉතා තියුණු ලෙස පවතින
දිවෙන් තල්ල මැඩලා ගෙන - සංවර කළ මැන උදරය

720.අලීනචිත්තෝ ච සියා න චාපි බහු චින්තයේ
නිරාමගන්ධෝ අසිතෝ බ්‍රහ්මචරියපරායනෝ
කම්මැලි නැති සිතින් යුතුව - බාහිර සිතිවිළි නොසිතා
පිළිගඳ ඇති කෙලෙස් නැතිව - නිකෙලෙස් වූ සිතක් ඇතිව
කල් ගෙවන්න නිරතුරුවම - බඹසර පිළිසරණ ඇතිව

721.ඒකාසනස්ස සික්ඛේථ සමණුපාසනස්ස ච
ඒකත්තං මෝනමක්ඛාතං ඒකෝ වේ අභිරමිස්සති
සමණුන්ගේ දහම් මගේ - හික්මෙව් හුදෙකළා බවේ
නිවන් පිණිස සිත යොමුකොට - ඇල්ම කරව් තනි කමටම
දහමේ හුදෙකලා වීම - “මුනිවත” වේ එයට කීම

722.අථ භාසිහි දසදිසාසුත්වා ධීරානං නිග්ඝෝසං ඣායීනං කාමවාගීනං
තතෝ හිරිං ච සද්ධං ච භිය්‍යෝ කුබ්බේථ මාමකෝ
කාම සැපය බැහැරට කළ - දැහැනේ සිත දමනය කළ
මුනිවරුනගෙ යහගුණ කඳ - දස දිසාව තුළ පැතිරෙන
හඬ අසනා සමණ තෙමේ - ලැජ්ජා වී සියළු පවට
සද්ධා වඩමින් හද තුළ - සසුන් පිළිවතේ යෙදෙනා මගෙ සව්වෙක් වේ

723.තං නදීහි විජානාථ සොබ්භේසු පදරේසු ච
සණන්තා යන්ති කුස්සොබ්භා තුණ්හී යන්ති මහෝදධි
එය දත හැක ගංගාවල - විල්වල ජල දහරා වල
පොඩි පොඩි දිය කඩිති වලින් - හඬ නඟිමින් ගලයි ජලය
මහ ගංගාවලදී නම් - ගලා ගලා යයි නිහඬව

724.යදූනකං තං සණති යං පූරං සන්තමේව තං
අඩ්ඪකුම්භූපමෝ බාලෝ රහදෝ පූරෝව පණ්ඩිතෝ
යමක තිබේ නම් අඩු බව - එනිසා එය නගයි හඬම
යමක් පිරී පවතින විට - ශාන්ත බවකින් යුතු වේ
අසත්පුරුෂයා මෙලොවේ - අඩක් පිරුණු කළය ලෙසේ
නුවණින් සපිරුණු උතුමා - දිය පිරි මහ විල බඳු වේ

725.යං සමණෝ බහු භාසති උපේතං අත්ථසංහිතං
ජානං සෝ ධම්මං දේසේති ජානං සෝ බහු භාසති
ඒ සම්බුදු සමණ තෙමේ - බොහෝ දහම් දෙසන නමුදු
අරුත් දහම් යුතු සදහම් - දැනගෙනමය පවසන්නේ
ඒ ගැන දන්නා නිසාය - හේ බොහෝ දේ පවසන්නේ

726.යෝ ච ජානං සමං යුත්තෝ ජානං න බහු භාසති
ස මුනි මෝනමරහති ස මුනි මෝනමජ්ඣගාති
සදහම් දැනගත්ත යමෙක් - සංවර වී පවතී නම්
හේ දන්නා නමුත් දහම් - බොහෝ කොට නොම පවසයි නම්
හෙතෙමේ “මුනි” වේය ලොවේ - හේ සුදුසුය “මුනි” බවටම
ඒ මුනි තෙම සැබෑ ලෙසම - පත්වූයේ “මුනි” බවටම

නාලක සුත්තං නිට්ඨිතං.
නාලක නිසා වදාළ දෙසුම නිමා විය.
සාදු! සාදු!! සාදු!!!
