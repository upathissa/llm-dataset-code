අංගුත්තර නිකාය
සත්තක නිපාතෝ
7.1.3.2. වස්සකාර සුත්තං
7.1.3.2. වස්සකාර බ්‍රාහ්මණයාට වදාළ දෙසුම
ඒවං මේ සුතං: ඒකං සමයං භගවා රාජගහේ විහරති, ගිජ්ඣකූටේ පබ්බතේ. තේන ඛෝ පන සමයේන රාජා මාගධෝ අජාතසත්තු වේදේහි පුත්තෝ වජ්ජී අභියාතුකාමෝ හෝති.
මා විසින් මෙසේ අසන ලදී. එක් සමයක භාග්‍යවතුන් වහන්සේ රජගහ නුවර ගිජ්ඣකූට පර්වතයෙහි වැඩවසන සේක. එසමයෙහි මගධරාජ වූ වේදේහිපුත්‍ර අජාසත් තෙමේ වජ්ජීන් යටත් කරනු කැමති වෙයි. හේ මෙසේ කියයි.
සෝ ඒවමාහ: අහං ඉමේ වජ්ජී ඒවං මහිද්ධිකේ ඒවං මහානුභාවේ උච්ඡෙච්ඡාමි වජ්ජී විනාසෙස්සාමි වජ්ජී අනයබ්‍යසනං ආපාදෙස්සාමීති.
“මම මේ සා මහා ඉර්ධිමත් මේ සා මහානුභාව ඇති මේ වජ්ජීන් සිඳලන්නෙමි. වජ්ජීන් වනසන්නෙමි. වජ්ජීන් අන්‍ය වූ විපත්තියකට පමුණුවන්නෙමි.”
අථ ඛෝ රාජා මාගධෝ අජාතසත්තු වේදේහි පුත්තෝ වස්සකාරං බ්‍රාහ්මණං මගධමහාමත්තං ආමන්තේසි: ඒහි ත්වං බ්‍රාහ්මණ, යේන භගවා තේනුපසංකම, උපසංකමිත්වා මම වචනේන භගවතෝ පාදේ සිරසා වන්ද, අප්පාබාධං අප්පාතංකං ලහුට්ඨානං බලං ඵාසුවිහාරං පුච්ඡ:
“රාජා භන්තේ මාගධෝ අජාතසත්තු වේදේහි පුත්තෝ භගවතෝ පාදේ සිරසා වන්දති, අප්පාබාධං අප්පාතංකං ලහුට්ඨානං බලං ඵාසුවිහාරං පුච්ඡතී’ති. ඒවඤ්ච වදේහි: රාජා භන්තේ මාගධෝ අජාතසත්තු වේදේහිපුත්තෝ වජ්ජී අභියාතුකාමෝ, සෝ ඒවමාහ: අහං ඉමේ වජ්ජී ඒවං මහිද්ධිකේ ඒවං මහානුභාවේ උච්ඡෙච්ඡාමි3 වජ්ජී විනාසෙස්සාමි වජ්ජී අනයබ්‍යසනං ආපාදෙස්සාමි’ති. යථා භගවා ව්‍යාකරෝති තං සාධුකං උග්ගහෙත්වා මම ආරෝචෙය්‍යාසී, න හි තථාගතා විතථං භණන්තී”ති.
ඉක්බිති මගධරාජ වූ වේදේහිපුත්‍ර අජාසත් තෙමේ මගධමහාමාත්‍ය වස්සකාර බ්‍රාහ්මණයා ඇමතුවේ ය.
“එව. බ්‍රාහ්මණය. ඔබ භාග්‍යවතුන් වහන්සේ කරා යව. ගොස් මාගේ වචනයෙන් භාග්‍යවතුන් වහන්සේගේ පා කමල් සිරසින් වඳිනු. අල්පාබාධ බව, අල්පදුක් ඇති බව, සැහැල්ලු බව, සිරුරු බල, පහසු විහරණය විමසනු. ‘ස්වාමීනී, වේදේහිපුත්‍ර අජාසත් මගධ රජු භාග්‍යවතුන් වහන්සේගේ පා කමල් සිරසින් වඳියි. අල්පාබාධ බව, අල්පදුක් ඇති බව, සැහැල්ලු බව, සිරුරු බල, පහසු විහරණය විමසයි. මෙසේ ත් කියයි. ස්වාමීනී, වේදේහි පුත්‍ර අජාසත් මගධ රජු වජ්ජීන් යටත් කරනු කැමති වෙයි. හේ මෙසේ ත් කියයි. මම මේ සා මහා ඉර්ධිමත් මේ සා මහානුභාව ඇති මේ වජ්ජීන් සිඳලන්නෙමි. වජ්ජීන් වනසන්නෙමි. වජ්ජීන් අන්‍ය වූ විපත්තියකට පමුණුවන්නෙමි’ යනුවෙනි. භාග්‍යවතුන් වහන්සේ යම් අයුරින් පිළිතුරු දෙයි නම් එය මනාකොට උගෙන මට දැනුම් දෙනු. තථාගතයෝ අසත්‍යයක් නොවදාරති.”
ඒවං භෝති ඛෝ වස්සකාරෝ බ්‍රාහ්මණෝ මගධමහාමත්තෝ5 රඤ්ඤෝ මාගධස්ස අජාතසත්තුස්ස වේදේහිපුත්තස්ස පටිස්සුත්වා උට්ඨායාසනා යේන භගවා තේනුපසංකමි. උපසංකමිත්වා භගවතා සද්ධිං සම්මෝදි, සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ වස්සකාරෝ බ්‍රාහ්මණෝ මගධමහාමත්තෝ භගවන්තං ඒතදවෝච:
“එසේ ය, භවත” යි මගධ මහාමාත්‍ය වස්සකාර බ්‍රාහ්මණ තෙමේ වේදේහිපුත්‍ර අජාසත් මගධ රජුට පිළිවදන් දී හුනස්නෙන් නැගිට භාග්‍යවතුන් වහන්සේ යම් තැනක වැඩසිටි සේක් ද, එතැනට ගියේ ය. ගොස් භාග්‍යවතුන් වහන්සේ සමඟ සතුටු වූයේ ය. සතුටු විය යුතු පිළිසඳර කතා බහ නිමවා එකත්පස් ව සිටියේ ය. එකත්පස් ව හුන් මගධ මහාමාත්‍ය වස්සකාර බ්‍රාහ්මණ තෙමේ භාග්‍යවතුන් වහන්සේට මෙය සැළ කළේ ය.
රාජා භෝ ගෝතම, මාගධෝ අජාතසත්තු වේදේහිපුත්තෝ භෝතෝ ගෝතමස්ස පාදේ සිරසා වන්දති, අප්පාබාධං අප්පාතංකං ලහුට්ඨානං බලං ඵාසුවිහාරං පුච්ඡති.
රාජා භෝ ගෝතම, මාගධෝ අජාතසත්තු වේදේහිපුත්තෝ වජ්ජී අභියාතුකාමෝ. සෝ ඒවමාහ: අහං ඉමේ වජ්ජී ඒවං මහිද්ධිකේ ඒවං මහානුභාවේ උච්ඡෙච්ඡාමි, වජ්ජී විනාසෙස්සාමි, වජ්ජි අනයබ්‍යසනං ආපාදෙස්සාමිති.
“භවත් ගෞතමයන් වහන්ස, වේදේහිපුත්‍ර අජාසත් මගධ රජු භවත් ගෞතමයන් වහන්සේගේ පා කමල් සිරසින් වඳියි. අල්පාබාධ, අල්ප පීඩා, සැහැල්ලු පැවතුම්, බලය සහ පහසු විහරණය පිළිබඳ ව ද අසයි. භවත් ගෞතමයන් වහන්ස, වේදේහිපුත්‍ර අජාසත් මගධ රජු වජ්ජීන් යටත් කරනු කැමති වෙයි. හේ මෙසේ ත් කියයි. ‘මම මේ සා මහා ඉර්ධිමත් මේ සා මහානුභාව ඇති මේ වජ්ජීන් සිඳලන්නෙමි. වජ්ජීන් වනසන්නෙමි. වජ්ජීන් අන්‍ය වූ විපත්තියකට පමුණුවන්නෙමි’ යි.”
තේන ඛෝ පන සමයේන ආයස්මා ආනන්දෝ භගවතෝ පිට්ඨිතෝ හෝති භගවන්තං වීජයමානෝ. අථ ඛෝ භගවා ආයස්මන්තං ආනන්දං ආමන්තේසි:
එසමයෙහි ආයුෂ්මත් ආනන්දයන් වහන්සේ භාග්‍යවතුන් වහන්සේ පිටුපසින් භාග්‍යවතුන් වහන්සේට පවන් සළමින් සිටියහ. එකල්හී භාග්‍යවතුන් වහන්සේ ආයුෂ්මත් ආනන්දයන් වහන්සේ ඇමතූ සේක.
(1) කින්ති තේ ආනන්ද සුතං වජ්ජී අභිණ්හං සන්නිපාතා සන්නිපාත බහුලාති?
1. කිම, ආනන්දයෙනි, වජ්ජීහු නිතර නිතර රැස්වෙති. රැස්වීම් බහුල කොට ඇත්තාහු වෙති යන කරුණ ඔබ විසින් අසන ලද්දේ ද?”
සුතං මේ තං භන්තේ, වජ්ජී අභිණ්හං සන්නිපාතා සන්නිපාතබහුලාති.
“ස්වාමීනී, වජ්ජීහු නිතර නිතර රැස්වෙති. රැස්වීම් බහුල කොට ඇත්තාහු වෙති. යන කරුණ මවිසින් අසන ලද්දේ ය.”
යාවකීවඤ්ච ආනන්ද, වජ්ජී අභිණ්හං සන්නිපාතා භවිස්සන්ති, සන්නිපාතබහුලා, වුද්ධියේව ආනන්ද, වජ්ජීනං පාටිකංඛා නෝ පරිහානි.
“ආනන්දයෙනි, යම්තාක් වජ්ජීහු නිතර නිතර රැස්වන්නාහු වෙත් ද, රැස්වීම් බහුල කොට ඇද්ද, ආනන්දයෙනි, එසේ ඇති කල්හී වජ්ජීන්ගේ දියුණුවක් ම කැමති විය යුත්තේය. පිරිහීමක් නම් නොවේ.
(2) කින්ති තේ ආනන්ද, සුතං, වජ්ජී සමග්ගා සන්නිපතන්ති සමග්ගා වුට්ඨහන්ති සමග්ගා වජ්ජිකරණීයානි කරොන්තීති?
2. කිම, ආනන්දයෙනි, වජ්ජීහු සමගි ව රැස් වෙති. සමගි ව විසිර යති. සමගි ව වජ්ජීන්ගේ කටයුතු කරති යන කරුණ ඔබ විසින් අසන ලද්දේ ද?”
සුතං මේ තං භන්තේ, වජ්ජී සමග්ගා සන්නිපතන්ති, සමග්ගා වුට්ඨහන්ති සමග්ගා වජ්ජිකරණීයානි කරොන්තීති.
“ස්වාමීනී, වජ්ජීහු සමගි ව රැස් වෙති. සමගි ව විසිර යති. සමගි ව වජ්ජීන්ගේ කටයුතු කරති යන කරුණ මවිසින් අසන ලද්දේ ය.”
යාවකීවඤ්ච ආනන්ද, වජ්ජී සමග්ගා සන්නිපතිස්සන්ති, සමග්ගා වුට්ඨහිස්සන්ති සමග්ගා වජ්ජිකරණීයානි කරිස්සන්ති, වුද්ධියේව ආනන්ද, වජ්ජීනං පාටිකංඛා නෝ පරිහානි.
“ආනන්දයෙනි, යම්තාක් වජ්ජීහු සමගි ව රැස්වන්නාහු වෙත් ද, සමගි ව විසිර යන්නාහු ද, සමගි ව වජ්ජීන්ගේ කටයුතු කරන්නාහු ද, ආනන්දයෙනි, එසේ ඇති කල්හී වජ්ජීන්ගේ දියුණුවක් ම කැමති විය යුත්තේය. පිරිහීමක් නම් නොවේ.
(3) කින්ති තේ ආනන්ද, සුතං වජ්ජී අපඤ්ඤත්තං න පඤ්ඤාපෙන්ති, පඤ්ඤත්තං න සමුච්ඡින්දන්ති. යථාපඤ්ඤත්තේ පෝරාණේ වජ්ජිධම්මේ සමාදාය වත්තන්තීති?
3. කිම, ආනන්දයෙනි, වජ්ජීහු නොපණවන ලද දෙය නොපණවති. පණවන ලද දෙය කඩනොකරති. යම් අයුරකින් පැරැන්නන්ගේ පණවන ලද වජ්ජී ධර්මයෙහි සමාදන් ව සිටිති යන කරුණ ඔබ විසින් අසන ලද්දේ ද?”
සුතං මේතං භන්තේ, වජ්ජී අපඤ්ඤත්තං න පඤ්ඤාපෙන්ති, පඤ්ඤත්තං න සමුච්ඡින්දන්ති, යථාපඤ්ඤත්තේ පෝරාණේ වජ්ජිධම්මේ සමාදාය වත්තන්තීති.
“ස්වාමීනී, වජ්ජීහු නොපණවන ලද දෙය නොපණවති. පණවන ලද දෙය කඩනොකරති. යම් අයුරකින් පැරැන්නන්ගේ පණවන ලද වජ්ජී ධර්මයෙහි සමාදන් ව සිටිති යන කරුණ මවිසින් අසන ලද්දේ ය”
යාවකීවඤ්ච ආනන්ද, වජ්ජී පඤ්ඤත්තං න පඤ්ඤාපෙස්සන්ති, පඤ්ඤත්තං න සමුච්ඡින්දිස්සන්ති, යථාපඤ්ඤත්තේ පෝරාණේ වජ්ජිධම්මේ සමාදාය වත්තිස්සන්ති, වුද්ධියේව ආනන්ද, වජ්ජීනං පාටිකංඛා නෝ පරිහානි.
“ආනන්දයෙනි, යම්තාක් වජ්ජීහු නොපණවන ලද දෙය පණවන්නාහු ද, පණවන ලද දෙය කඩනොකරන්නාහු ද, යම් අයුරකින් පැරැන්නන්ගේ පණවන ලද වජ්ජී ධර්මයෙහි සමාදන් ව සිටින්නාහු ද, ආනන්දයෙනි, එසේ ඇති කල්හී වජ්ජීන්ගේ දියුණුවක් ම කැමති විය යුත්තේය. පිරිහීමක් නම් නොවේ.
(4) කින්ති තේ ආනන්ද, සුතං වජ්ජී යේ තේ වජ්ජීනං වජ්ජී මහල්ලකා, තේ සක්කරොන්ති ගරුකරොන්ති2 මානෙන්ති පූජෙන්ති, තේසඤ්ච සෝතබ්බං මඤ්ඤන්ති?
4. කිම, ආනන්දයෙනි, වජ්ජීහු යම් ඒ වජ්ජීන්ගේ වැඩිමහළු වජ්ජීහු සිටිත් ද, ඔවුන්ට සත්කාර කරන්නාහු වෙති. ගරුකාර කරන්නාහු වෙති. බුහුමන් කරන්නාහු වෙති. පුදන්නාහු වෙති. ඔවුන්ගේ වචනය ඇසිය යුතු යැයි හඟින්නාහු වෙති යන කරුණ ඔබ විසින් අසන ලද්දේ ද?”
සුතං මේතං භන්තේ, වජ්ජී යේ තේ වජ්ජීනං වජ්ජිමහල්ලකා, තේ සක්කරොන්ති ගරුකරොන්ති මානෙන්ති පූජෙන්ති, තේසඤ්ච සෝතබ්බං මඤ්ඤන්තීති.
“ස්වාමීනී, වජ්ජීහු යම් ඒ වජ්ජීන්ගේ වැඩිමහළු වජ්ජීහු සිටිත් ද, ඔවුන්ට සත්කාර කරන්නාහු වෙති. ගරුකාර කරන්නාහු වෙති. බුහුමන් කරන්නාහු වෙති. පුදන්නාහු වෙති. ඔවුන්ගේ වචනය ඇසිය යුතු යැයි හඟින්නාහු වෙති යන කරුණ මවිසින් අසන ලද්දේ ය.”
යාවකීවඤ්ච ආනන්ද, වජ්ජී යේ තේ වජ්ජීනං වජ්ජී මහල්ලකා තේ සක්කරිස්සන්ති ගරුකරිස්සන්ති මානෙස්සන්ති පූජෙස්සන්ති තේසඤ්ච සෝතබ්බං මඤ්ඤිස්සන්තී, වුද්ධියේව ආනන්ද, වජ්ජීනං පාටිකංඛා නෝ පරිහානි.
“ආනන්දයෙනි, යම්තාක් වජ්ජීහු යම් ඒ වජ්ජීන්ගේ වැඩිමහළු වජ්ජීහු සිටිත් ද, ඔවුන්ට සත්කාර කරන්නාහු ද, ගරුකාර කරන්නාහු ද, බුහුමන් කරන්නාහු ද, පුදන්නාහු ද, ඔවුන්ගේ වචනය ඇසිය යුතු යැයි හඟින්නාහු ද, ආනන්දයෙනි, එසේ ඇති කල්හී වජ්ජීන්ගේ දියුණුවක් ම කැමති විය යුත්තේය. පිරිහීමක් නම් නොවේ.
(5) කින්ති තේ ආනන්ද, සුතං වජ්ජී යා තා කුලිත්ථියෝ කුලකුමාරියෝ තා න ඕකස්ස පසය්හ වාසෙන්තීති?
5. කිම, ආනන්දයෙනි, වජ්ජීහු යම් ඒ කුලකාන්තාවෝ, කුලකුමාරීහු සිටිත් ද, ඔවුන් බලහත්කාරයෙන් ඇදගෙන, මැඩගෙන තමා සමීපයෙහි නොරඳවා ගනිති යන කරුණ ඔබ විසින් අසන ලද්දේ ද?”
සුතං මේතං භන්තේ, වජ්ජී යා තා කුලිත්ථියෝ කුලකුමාරියෝ තා න ඕකස්ස පසය්හ වාසෙන්තීති.
“ස්වාමීනී, වජ්ජීහු යම් ඒ කුලකාන්තාවෝ, කුලකුමාරීහු සිටිත් ද, ඔවුන් බලහත්කාරයෙන් ඇදගෙන, මැඩගෙන තමා සමීපයෙහි නොරඳවා ගනිති යන කරුණ මවිසින් අසන ලද්දේ ය.”
යාවකීවඤ්ච ආනන්ද, වජ්ජී යා තා කුලිත්ථියෝ කුලකුමාරියෝ තා න ඕකස්ස පසය්හ වාසෙස්සන්තී, වුද්ධියේව ආනන්ද, වජ්ජීනං පාටිකංඛා නෝ පරිහානි.
“ආනන්දයෙනි, යම්තාක් වජ්ජීහු යම් ඒ කුලකාන්තාවෝ, කුලකුමාරීහු සිටිත් ද, ඔවුන් බලහත්කාරයෙන් ඇදගෙන, මැඩගෙන තමා සමීපයෙහි නොරඳවාගන්නාහු ද, ආනන්දයෙනි, එසේ ඇති කල්හී වජ්ජීන්ගේ දියුණුවක් ම කැමති විය යුත්තේය. පිරිහීමක් නම් නොවේ.
(6) කින්ති තේ ආනන්ද, සුතං වජ්ජී යානි තානි වජ්ජීනං වජ්ජිචේතියානි අබ්භන්තරානි චේව බාහිරානි ච තානි සක්කරොන්ති ගරුකරොන්ති මානෙන්ති පූජෙන්තී, තේසඤ්ච දින්නපුබ්බං කතපුබ්බං ධම්මිකං බලිං නෝ පරිහාපෙන්තීති?
6. කිම, ආනන්දයෙනි, වජ්ජීහු යම් ඒ වජ්ජීන්ගේ ඇතුළු නුවර ත්, පිටිනුවර ත් තිබෙන්නා වූ වජ්ජී චෛත්‍යයෝ වෙත් ද, ඒවාට සත්කාර කරති. ගරුකාර කරති. බුහුමන් කරති. පුදති. ඒවාට කලින් දෙන ලද, කලින් කරන ලද ධාර්මික පුද පූජා නොපිරිහෙලා කරති යන කරුණ ඔබ විසින් අසන ලද්දේ ද?”
සුතං මේතං භන්තේ, වජ්ජී යානි තානි වජ්ජීනං වජ්ජිචේතියානි අබ්භන්තරානි චේව බාහිරානි ච තානි සක්කරොන්ති ගරුකරොන්ති මානෙන්ති පූජෙන්ති, තේසඤ්ච දින්නපුබ්බං කතපුබ්බං ධම්මිකං බලිං නෝ පරිහාපෙන්තීති.
“ස්වාමීනී, වජ්ජීහු යම් ඒ වජ්ජීන්ගේ ඇතුළු නුවර ත්, පිටිනුවර ත් තිබෙන්නා වූ වජ්ජී චෛත්‍යයෝ වෙත් ද, ඒවාට සත්කාර කරති. ගරුකාර කරති. බුහුමන් කරති. පුදති. ඒවාට කලින් දෙන ලද, කලින් කරන ලද ධාර්මික පුද පූජා නොපිරිහෙලා කරති යන කරුණ ම විසින් අසන ලද්දේ ය.”
යාවකීවඤ්ච ආනන්ද, වජ්ජී යානි තානි වජ්ජීනං වජ්ජිචේතියානි අබ්භන්තරානි චේව බාහිරානි ච තානි සක්කරිස්සන්ති, ගරුකරිස්සන්ති මානෙස්සන්ති, පූජෙස්සන්ති, තේසඤ්ච දින්නපුබ්බං කතපුබ්බං ධම්මිකං බලිං නෝ පරිහාපෙස්සන්ති, වුද්ධියේව ආනන්ද, වජ්ජීනං පාටිකංඛා නෝ පරිහානි.
“ආනන්දයෙනි, යම්තාක් වජ්ජීහු යම් ඒ වජ්ජීන්ගේ ඇතුළු නුවර ත්, පිටිනුවර ත් තිබෙන්නා වූ වජ්ජී චෛත්‍යයෝ වෙත් ද, ඒවාට සත්කාර කරන්නාහු ද, ගරුකාර කරන්නාහු ද, බුහුමන් කරන්නාහු ද, පුදන්නාහු ද, ඒවාට කලින් දෙන ලද, කලින් කරන ලද ධාර්මික පුද පූජා නොපිරිහෙලා කරන්නාහු ද, ආනන්දයෙනි, එසේ ඇති කල්හී වජ්ජීන්ගේ දියුණුවක් ම කැමති විය යුත්තේය. පිරිහීමක් නම් නොවේ.
(7) කින්ති තේ ආනන්ද, සුතං වජ්ජීනං අරහන්තේසු ධම්මිකා රක්ඛාවරණගුත්ති සුසංවිහිතා, ‘කින්ති අනාගතා ච අරහන්තෝ විජිතං ආගච්ඡෙය්‍යුං, ආගතා ච අරහන්තෝ විජිතේ ඵාසුං විහරෙය්‍යු’න්ති.
7. කිම, ආනන්දයෙනි, වජ්ජීන් විසින් ‘කිම? නොවැඩි රහතන් වහන්සේලා වජ්ජි දේශයට වඩින්නාහු ද, වැඩම කළ රහතන් වහන්සේලා වජ්ජි දේශයෙහි පහසුවෙන් වාසය කරන්නාහු දැ’යි රහතුන් කෙරෙහි ධාර්මික රක්ෂාවරණ සහ පහසුකම් මැනැවින් සළසන ලද්දේ ය යන කරුණ ඔබ විසින් අසන ලද්දේ ද?”
සුතං මේතං භන්තේ වජ්ජීනං අරහන්තේසු ධම්මිකා රක්ඛාවරණගුත්තී සුසංවිහිතා භවිස්සති ‘කින්ති අනාගතා ච අරහන්තෝ විජිතං ආගච්ඡෙය්‍යුං, ආගතා ච අරහන්තෝ විජිතේ ඵාසුං විහරෙය්‍යු’න්ති.
“ස්වාමීනී, වජ්ජීන් විසින් ‘කිම? නොවැඩි රහතන් වහන්සේලා වජ්ජි දේශයට වඩින්නාහු ද, වැඩම කළ රහතන් වහන්සේලා වජ්ජි දේශයෙහි පහසුවෙන් වාසය කරන්නාහු දැ’යි රහතුන් කෙරෙහි ධාර්මික රක්ෂාවරණ සහ පහසුකම් මැනැවින් සළසන ලද්දේ ය යන කරුණ මවිසින් අසන ලද්දේ ය.”
යාවකීවඤ්ච ආනන්ද, වජ්ජීනං අරහන්තේසු ධම්මිකා රක්ඛාවරණගුත්ති සුසංවිහිතා භවිස්සති ‘කින්ති අනාගතා ච අරහන්තෝ විජිතං ආගච්ඡෙය්‍යුං, ආගතා ච අරහන්තෝ විජිතේ ඵාසුං විහරෙය්‍යුන්ති’ වුද්ධියේව ආනන්ද වජ්ජීනං පාටිකංඛා නෝ පරිහානීති.
“ආනන්දයෙනි, යම්තාක් වජ්ජීන් විසින් ‘කිම? නොවැඩි රහතන් වහන්සේලා වජ්ජි දේශයට වඩින්නාහු ද, වැඩම කළ රහතන් වහන්සේලා වජ්ජි දේශයෙහි පහසුවෙන් වාසය කරන්නාහු දැ’යි රහතුන් කෙරෙහි ධාර්මික රක්ෂාවරණ සහ පහසුකම් මැනැවින් සළසන ලද්දේ වෙයි ද, ආනන්දයෙනි, එසේ ඇති කල්හී වජ්ජීන්ගේ දියුණුවක් ම කැමති විය යුත්තේය. පිරිහීමක් නම් නොවේ.”
අථ ඛෝ භගවා වස්සකාරං බ්‍රාහ්මණං මගධමහාමත්තං ආමන්තේසි. ඒකමිදාහං බ්‍රාහ්මණ, සමයං වේසාලියං විහරාමි සාරන්දදේ චේතියේ. තත්‍රාහං බ්‍රාහ්මණ වජ්ජීනං ඉමේ සත්ත අපරිහානීයේ ධම්මේ දේසේසිං. යාවකීවඤ්ච බ්‍රාහ්මණ, ඉමේ සත්ත අපරිහානීයා ධම්මා වජ්ජීසු ඨස්සන්ති, ඉමේසු ච සත්තසු අපරිහානියේසු ධම්මේසු වජ්ජී සන්දිස්සන්ති, වුද්ධියේව බ්‍රාහ්මණ, වජ්ජීනං පාටිකංඛා නෝ පරිහානීති.
ඉක්බිති භාග්‍යවතුන් වහන්සේ මගධ මහාමාත්‍ය වස්සකාර බ්‍රාහ්මණයා ඇමතූ සේක.
“බ්‍රාහ්මණය, එක් සමයක මම විශාලා මහනුවර සාරන්දද චෛත්‍ය ස්ථානයෙහි වාසය කළෙමි. එහිදී බ්‍රාහ්මණය, මම වජ්ජීන් හට මෙම සප්ත අපරිහානීය ධර්මයන් දේශනා කළෙමි. බ්‍රාහ්මණය, යම්තාක් වජ්ජීන් තුළ මේ සප්ත අපරිහානීය ධර්මයෝ පවතිත් ද, මේ සප්ත අපරිහානීය ධර්මයන් තුළ ත්, වජ්ජීහු දකින්නට ලැබෙත් ද, බ්‍රාහ්මණය, එසේ ඇති කල්හී වජ්ජීන්ගේ දියුණුවක් ම කැමති විය යුත්තේ ය. පරිහානියක් නොවෙයි.”
ඒවං වුත්තේ වස්සකාරෝ බ්‍රාහ්මණෝ මගධමහාමත්තෝ භගවන්තං ඒතදවෝච: ඒකමේකේනපි භෝ ගෝතම, අපරිහානීයේන ධම්මේන සමන්නාගතානං වජ්ජීනං වුද්ධියේව පාටිකංඛා නෝ පරිහානි, කෝ පන වාදෝ සත්තහි අපරිහානීයේහි ධම්මේහි? අකරණීයා ච භෝ ගෝතම, වජ්ජී රඤ්ඤා මාගධේන අජාතසත්තුනා වේදේහි පුත්තේන යදිදං යුද්ධස්ස අඤ්ඤත්‍ර උපලාපනා අඤ්ඤත්‍ර මිථුභේදා.
මෙසේ වදාළ කල්හී මගධ මහාමාත්‍ය වස්සකාර බ්‍රාහ්මණ තෙමේ භාග්‍යවතුන් වහන්සේට මෙය පැවසුවේ ය.
“භවත් ගෞතමයන් වහන්ස, මේ එක් එක් අපරිහානීය ධර්මයෙන් සමන්විත වූ වජ්ජීන්ගේ දියුණුව ම කැමති විය යුත්තේ ය. පිරිහීම නොවෙයි. එසේ ඇති කල්හී අපරිහානීය ධර්මයන් සතකින් සමන්විත වූයේ නම් දියුණුව ගැන කවර කථා ද? භවත් ගෞතමයන් වහන්ස, වේදේහිපුත්‍ර අජාසත් මගධ රජු විසින් චාටුබස් කීමෙන් තොර ව, මිත්‍ර භේදයෙන් තොර ව යුද්ධයෙන් නම් වජ්ජීන් ව දිනාගත නොහැක්කේ ය.
හන්දචදානි මයං භෝ ගෝතම, ගච්ඡාම, බහුකිච්චා මයං බහුකරණීයාති. යස්සදානි ත්වං බ්‍රාහ්මණ, කාලං මඤ්ඤසීති.
භවත් ගෞතමයන් වහන්ස, දැන් වනාහී අපි යම්හ. අපි බොහෝ කටයුතු ඇති, කළ යුතු බොහෝ දෑ ඇති උදවිය වෙමු.”
“බ්‍රාහ්මණය, දැන් යමකට කාලය නම් එය දනුව.”
අථ ඛෝ වස්සකාරෝ බ්‍රාහ්මණෝ මගධමහාමත්තෝ භගවතෝ භාසිතං අභිනන්දිත්වා අනුමෝදිත්වා උට්ඨායාසනා පක්කාමීති.
ඉක්බිති මගධ මහාමාත්‍ය වස්සකාර බ්‍රාහ්මණ තෙමේ භාග්‍යවතුන් වහන්සේගේ භාෂිතය සතුටින් පිළිගෙන අනුමෝදන් ව හුනස්නෙන් නැගිට ගියේ ය.
සාදු! සාදු!! සාදු!!!
වස්සකාර සූත්‍රය නිමා විය.
