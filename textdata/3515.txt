සංයුත්ත නිකාය
මහා වග්ගෝ
1.5.8. අනුපාදා සුත්තං
1.5.8. උපාදාන රහිත වීම ගැන වදාළ දෙසුම
සචේ වෝ භික්ඛවේ, අඤ්ඤතිත්ථියා පරිබ්බාජකා ඒවං පුච්ඡෙය්‍යුං: “කිමත්ථියං ආවුසෝ, සමණේ ගෝතමේ බ්‍රහ්මචරියං වුස්සතී”ති? ඒවං පුට්ඨා තුම්හේ භික්ඛවේ, තේසං අඤ්ඤතිත්ථියානං පරිබ්බාජකානං ඒවං ව්‍යාකරෙය්‍යාථ: “අනුපාදාපරිනිබ්බානත්ථං ඛෝ ආවුසෝ, භගවති බ්‍රහ්මචරියං වුස්සතී”ති. සචේ පන වෝ භික්ඛවේ, අඤ්ඤතිත්ථියා පරිබ්බාජකා ඒවං පුච්ඡෙය්‍යුං: “අත්ථි පනාවුසෝ, මග්ගෝ අත්ථි පටිපදා අනුපාදාපරිනිබ්බානායා ”ති, ඒවං පුට්ඨා තුම්හේ භික්ඛවේ, තේසං අඤ්ඤතිත්ථියානං පරිබ්බාජකානං ඒවං ව්‍යාකරෙය්‍යාථ, අත්ථි ඛෝ ආවුසෝ, මග්ගෝ අත්ථි පටිපදා අනුපාදාපරිනිබ්බානායාති: කතමෝ ච භික්ඛවේ, මග්ගෝ කතමා පටිපදා අනුපාදාපරිනිබ්බානාය, අයමේව අරියෝ අට්ඨංගිකෝ මග්ගෝ, සෙය්‍යථිදං: සම්මාදිට්ඨි ....(පෙ).... සම්මාසමාධි. අයං භික්ඛවේ, මග්ගෝ අයං පටිපදා අනුපාදාපරිනිබ්බානායාති. ඒවං පුට්ඨා තුම්හේ භික්ඛවේ, තේසං අඤ්ඤතිත්ථියානං පරිබ්බාජකානං ඒවං ව්‍යාකරෙය්‍යාථාති.
මහණෙනි, ඉදින් අන්‍යතීර්ථක පරිබ්‍රාජකයෝ ඔබෙන් මෙසේ අසත් නම්, ‘ආයුෂ්මත්නි, කුමක් සඳහා ශ්‍රමණ ගෞතමයන්ගේ සසුනෙහි බඹසර හැසිරෙනු ලැබෙයි ද?’ යි. මහණෙනි, මෙසේ අසන ලද ඔබ ඒ අන්‍ය තීර්ථක පරිබ්‍රාජකයන් හට මෙසේ පිළිවදන් දෙව්.
‘ආයුෂ්මත්නි, භාග්‍යවතුන් වහන්සේගේ සසුනෙහි බඹසර හැසිරෙන්නේ උපාදාන රහිත ව පිරිනිවන් පෑම පිණිස ය’ යනුවෙනි.
ඉදින් මහණෙනි, අන්‍යතීර්ථක පරිබ්‍රාජකයෝ ඔබෙන් මෙසේ අසන්නාහු නම්, ‘ආයුෂ්මත්නි, උපාදාන රහිත ව පිරිනිවන් පෑම පිණිස මාර්ගයක් තිබේ ද? ප්‍රතිපදාවක් තිබේ ද?’ යි. මහණෙනි, මෙසේ විමසන ලද ඒ අන්‍යතීර්ථක පරිබ්‍රාජකයන්ට ඔබ මෙසේ පිළිතුරු දෙව්.
‘ආයුෂ්මත්නි, උපාදාන රහිත ව පිරිනිවන් පෑම පිණිස මාර්ගයක් ඇත්තේ ය. ප්‍රතිපදාවක් ඇත්තේ ය’ යනුවෙනි.
මහණෙනි, උපාදාන රහිත ව පිරිනිවන් පෑම පිණිස වූ මාර්ගය කුමක් ද? ප්‍රතිපදාව කුමක් ද? ඒ මේ ආර්ය අෂ්ටාංගික මාර්ගය ම යි. එනම් නිවැරදි දෘෂ්ටිය ය, ….(පෙ)…. නිවැරදි චිත්තේකාග්‍රතාවය ය. මහණෙනි, උපාදාන රහිත ව පිරිනිවන් පෑම පිණිස වූ මාර්ගය මෙය යි. ප්‍රතිපදාව මෙය යි. මහණෙනි, මෙසේ අසන ලද ඔබ ඒ අන්‍යතීර්ථකයන්ට මෙසේ පිළිතුරු දෙව්.”
සාදු! සාදු!! සාදු!!!
අනුපාදා සූත්‍රය නිමා විය.
(සබ්බං සාවත්ථිනිදානං.)
(සියල්ල සැවැත් නුවර දී ය…)
අඤ්ඤතිත්ථියපෙය්‍යාලි.
පස්වෙනි අඤ්ඤතිත්ථිය පෙය්‍යාලය අවසන් විය.
තත්‍රැද්දානං:
එහි පිළිවෙල උද්දානයයි :
විරාගසසඤ්ඤෝජනානුසයා අද්ධාන ආසවක්ඛයා
විජ්ජාවිමුත්තිඤාණඤ්ච අනුපාදාති අට්ඨිමේති
විරාග සූත්‍රය, සංයෝජන සූත්‍රය, අනුසය සූත්‍රය, අද්ධාන සූත්‍රය, ආසවක්ඛය සූත්‍රය, විජ්ජාවිමුත්ති සූත්‍රය, ඤාණදස්සන සූත්‍රය සහ අනුපාදා සූත්‍රය වශයෙන් මෙහි සූත්‍ර අටකි.
