අංගුත්තර නිකාය
පඤ්චක නිපාතෝ
5.2.5.6. දුතිය අකුප්ප සුත්තං
5.2.5.6. නොසැලීම ගැන වදාළ දෙවෙනි දෙසුම
(සාවත්ථිනිදානං:)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ භික්ඛු ආනාපානසතිං ආසේවන්තෝ න චිරස්සේව අකුප්පං පටිවිජ්ඣති. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව ආනාපානසති භාවනාව වඩන්නේ සුළු කලකින් ම අකෝප්‍ය වූ අරහත්වය අවබෝධ කරන්නේ ය. ඒ කවර කරුණු පසකින් ද යත්;
ඉධ භික්ඛවේ භික්ඛු අප්පට්ඨෝ හෝති අප්පකිච්චෝ සුභරෝ සුසන්තෝසෝ ජීවිතපරික්ඛාරේසු. අප්පාහාරෝ හෝති අනෝදරිකත්තං අනුයුත්තෝ. අප්පමිද්ධෝ හෝති ජාගරියං අනුයුත්තෝ. බහුස්සුතෝ හෝති සුතධරෝ සුතසන්නිචයෝ, යේ තේ ධම්මා ආදිකල්‍යාණා මජ්ඣේකල්‍යාණා පරියෝසාන කල්‍යාණා සාත්ථා සව්‍යඤ්ජනා කේවලපරිපුණ්ණං පරිසුද්ධං බ්‍රහ්මචරියං අභිවදන්ති, තථාරූපාස්ස ධම්මා බහුස්සුතා හොන්ති ධතා වචසා පරිචිතා මනසානුපෙක්ඛිතා දිට්ඨියා සුප්පටිවිද්ධා. යථාවිමුත්තං චිත්තං පච්චවෙක්ඛති.
මහණෙනි, මෙහිලා භික්ෂුව අල්ප දෙයින් යුක්ත වූයේ වෙයි. අල්ප කටයුතු ඇත්තේ වෙයි. පහසුවෙන් පෝෂණය කළ හැක්කේ වෙයි. ජීවත් වීමට ලැබෙන දේ කෙරෙහි හොඳින් සංතෝෂ වන්නේ වෙයි.
අල්පාහාර ඇත්තේ වෙයි. කුස පිරී යන තෙක් ම ආහාර නොගන්නේ වෙයි.
අල්ප නින්ද ඇත්තේ වෙයි. නිදි වැරීමෙහි යුක්ත වූයේ වෙයි.
ධර්මය බොහෝ සෙයින් අසන ලද්දේ වෙයි. ඒ ඇසූ දහම් ධරන්නේ වෙයි. ඒ ඇසූ දහම් සිත්හිලා රැස් කරගන්නේ වෙයි. යම් ඒ ධර්මයෝ කල්‍යාණ වූ පටන් ගැනීමකින් යුක්ත වෙත් ද, කල්‍යාණ වූ මැදකින් යුක්ත වෙත් ද, කල්‍යාණ වූ අවසානයකින් යුක්ත වෙත් ද, අර්ථ සහිත වෙත් ද, පැහැදිලි වචනයෙන් යුක්ත වෙත් ද, හැම ලෙසින් ම පිරිපුන් පිරිසිදු නිවන් මග පවසත් ද, එබඳු වූ ධර්මයෝ ඔහු විසින් බොහෝ කොට අසන ලද්දාහු ය. ධාරණය කරගන්නා ලද්දාහු ය. වචනයෙන් පිරිවහන ලද්දාහු ය. මනසින් විමසන ලද්දාහු ය. නුවණින් අවබෝධ කරන ලද්දාහු ය.
සිත විමුක්තියට පත් වූයේ යම් අයුරින් ද එය ප්‍රත්‍යවේක්ෂා කරයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ භික්ඛු ආනාපානසතිං ආසේවන්තෝ න චිරස්සේව අකුප්පං පටිවිජ්ඣතීති.
මහණෙනි, මේ පස් කරුණෙන් සමන්විත වූ භික්ෂුව ආනාපානසති භාවනාව වඩන්නේ සුළු කලකින් ම අකෝප්‍ය වූ අරහත්වය අවබෝධ කරන්නේ ය.
සාදු! සාදු!! සාදු!!!
දුතිය අකුප්ප සූත්‍රය නිමා විය.
