ඛුද්දක නිකාය
ඉතිවුත්තක පාළි
1.3.3. උභෝ අත්ථ සුත්තං
1.3.3. දෙලොව යහපත ගැන වදාළ දෙසුම
වුත්තං හේතං භගවතා, වුත්තමරහතා’ති මේ සුතං.
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
ඒකධම්මෝ භික්ඛවේ භාවිතෝ බහුලීකතෝ උභෝ අත්ථේ සමධිගය්හ තිට්ඨති, දිට්ඨධම්මිකඤ්චේව අත්ථං සම්පරායිකඤ්ච. කතමෝ ඒකධම්මෝ? අප්පමාදෝ කුසලේසු ධම්මේසු. අයං ඛෝ භික්ඛවේ ඒකධම්මෝ භාවිතෝ බහුලීකතෝ උභෝ අත්ථේ සමධිගය්හ තිට්ඨති දිට්ඨධම්මිකඤ්චේව අත්ථං සම්පරායිකඤ්චා’ති.
“පින්වත් මහණෙනි, එකම දෙයක් තියෙනවා. ඒක පුරුදු කළොත්, බහුල වශයෙන් පුරුදු කළොත්, මෙලොවත්, පරලොවත් කියන දෙලොවම යහපත පිණිස හේතු වෙනවා. ඒ එකම දේ කුමක්ද? කුසල් දහම් වැඩීමේ අප්‍රමාදී බවයි. පින්වත් මහණෙනි, හොඳින් පුරුදු කළොත්, බහුල වශයෙන් පුරුදු කළොත්, මෙලොව පරලොව කියන දෙලොවම යහපත පිණිස හේතු වන ඒ එකම දේ මෙන්න මේක තමයි.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
“අප්පමාදං පසංසන්ති පුඤ්ඤකිරියාසු පණ්ඩිතා,
අප්පමත්තෝ උභෝ අත්ථේ අධිගණ්හාති පණ්ඩිතෝ
“දාන, සීල, භාවනා වශයෙන් පුණ්‍ය ක්‍රියාවන්හි අප්‍රමාදීව කටයුතු කිරීම ගැන බුද්ධිමත් අය ප්‍රශංසා කරනවා. අප්‍රමාදීව කටයුතු කරන ඒ බුද්ධිමත් කෙනා මෙලොව පරලොව යන දෙලොව ම යහපත සළසාගන්නවා.
දිට්ඨේ ධම්මේ ච යෝ අත්ථෝ යෝ චත්ථෝ සම්පරායිකෝ,
අත්ථාභිසමයා ධීරෝ පණ්ඩිතෝ’ති පවුච්චතී”ති
මෙලොව යම් යහපතක් ඇත්නම්, ඒ වගේම පරලොව යම් යහපතක් ඇත්නම්, මේ දෙලොව යහපත සළසාගන්න ඤාණවන්තයාට තමයි ‘පණ්ඩිතයා’ කියන්නේ.”
අයම්පි අත්ථෝ වුත්තෝ භගවතා ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
