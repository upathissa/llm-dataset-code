අංගුත්තර නිකාය
සත්තක නිපාතෝ
7.1.5.2. සමාධි පරික්ඛාර සුත්තං
7.1.5.2. සමාධියට උපකාරී වන දෙය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමේ භික්ඛවේ, සමාධිපරික්ඛාරා. කතමේ සත්ත:
මහණෙනි, සමාධියට උපකාරී වන කරුණු සතකි. ඒ කවර සතක් ද යත්;
සම්මාදිට්ඨි, සම්මාසංකප්පෝ, සම්මාවාචා, සම්මාකම්මන්තෝ, සම්මා ආජීවෝ, සම්මාවායාමෝ, සම්මාසති.
නිවැරදි දෘෂ්ටිය, නිවැරදි සංකල්පනා, නිවැරදි වචන භාවිතය, නිවැරදි කායික ක්‍රියා, නිවැරදි ජීවිකාව, නිවැරදි වීර්යය සහ නිවැරදි සිහිය යි.
යා ඛෝ භික්ඛවේ, ඉමේහි සත්තහංගේහි චිත්තස්සේකග්ගතා පරික්ඛතා, අයං වුච්චති භික්ඛවේ අරියෝ සම්මාසමාධි “සඋපනිසෝ” ඉතිපි “සපරික්ඛාරෝ” ඉතිපී’ති.
මහණෙනි, මේ සප්ත අංගයෙන් පෝෂණය වූ චිත්තයෙහි යම් ඒකාග්‍රතාවයක් ඇද්ද, මහණෙනි, මේ ආර්ය වූ සම්මා සමාධිය හේතු සම්පත් සහිත යැයි ද, මාර්ගයට උපකාර කරුණු සහිත යැයි කියනු ලැබේ.
සාදු! සාදු!! සාදු!!!
සමාධි පරික්ඛාර සූත්‍රය නිමා විය.
