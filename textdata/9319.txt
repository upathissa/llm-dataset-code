අංගුත්තර නිකාය
පඤ්චක නිපාතෝ
5.1.2.6. බල අග්ග සුත්තං
5.1.2.6. අග්‍ර වූ බලය ගැන වදාළ දෙසුම
පඤ්චිමානි භික්ඛවේ බලානි. කතමානි පඤ්ච:
මහණෙනි, මේ වනාහී පසක් වූ බලයෝ ය. ඒ කවර පසක් ද යත්;
සද්ධාබලං, විරියබලං, සතිබලං, සමාධිබලං. පඤ්ඤාබලං. ඉමානි ඛෝ භික්ඛවේ පඤ්චබලානි.
ශ්‍රද්ධා බලය ය, විරිය බලය ය, සති බලය ය, සමාධි බලය ය, ප්‍රඥා බලය ය.
මහණෙනි, මේ වනාහී පසක් වූ බලයෝ ය.
ඉමේසං ඛෝ භික්ඛවේ පඤ්චන්නං බලානං ඒතං අග්ගං, ඒතං සංගාහිකං, ඒතං සංඝාතනියං යදිදං පඤ්ඤාබලං.
මහණෙනි, මේ බලයන් අතුරින් යම් මේ ප්‍රඥා බලයක් ඇද්ද, මෙය අග්‍ර ය. මෙම ප්‍රඥා බලය කුසල් එක්තැන් කරයි. මෙම ප්‍රඥා බලය කුසල් රැස් කරයි.
සෙය්‍යථාපි භික්ඛවේ කූටාගාරස්ස ඒතං අග්ගං, ඒතං සංගාහිකං, ඒතං සංඝාතනියං යදිදං කූටං.
ඒවමේව ඛෝ භික්ඛවේ ඉමේසං පඤ්චන්නං බලානං ඒතං අග්ගං, ඒතං සංගාහිකං, ඒතං සංඝාතනියං යදිදං පඤ්ඤාබලන්ති.
මහණෙනි. එය මෙබඳු දෙයකි. උස් මුදුන් ඇති වහළයෙහි යම් මේ කැණිමඬලක් ඇද්ද, මෙය අග්‍ර ය. මෙය යට ලී එක් කරයි. පරාල එකට රැස් කරයි. එසෙයින් ම මහණෙනි, මේ බලයන් අතුරින් යම් මේ ප්‍රඥා බලයක් ඇද්ද, මෙය අග්‍ර ය. මෙම ප්‍රඥා බලය කුසල් එක්තැන් කරයි. මෙම ප්‍රඥා බලය කුසල් රැස් කරයි.
සාදු! සාදු!! සාදු!!!
බල අග්ග සූත්‍රය නිමා විය.
