සංයුත්ත නිකාය
ඛන්ධක වග්ගෝ
1.3.2.5. බන්ධන සුත්තං
1.3.2.5. බන්ධනය ගැන වදාළ දෙසුම
117. සාවත්ථියං....
117. සැවැත් නුවර දී .........................
අස්‌සුතවා භික්ඛවේ, පුථුජ්ජනෝ අරියානං අදස්‌සාවී ....(පෙ).... සප්‌පුරිසධම්‌මේ අවිනීතෝ රූපං අත්තතෝ සමනුපස්‌සති, රූපවන්‌තං වා අත්‌තානං. අත්‌තනි වා රූපං, රූපස්‌මිං වා අත්‌තානං. අයං වුච්‌චති භික්ඛවේ, අස්‌සුතවා පුථුජ්ජනෝ රූපබන්‌ධනබද්ධෝ සන්‌තරබාහිරබන්‌ධනබද්ධෝ අතීරදස්‌සී අපාරදස්‌සී, බද්ධෝ ජායති බද්ධෝ මීයති බද්ධෝ අස්‌මා ලෝකා පරං ලෝකං ගච්‌ඡති.
පින්වත් මහණෙනි, අශ්‍රැතවත් පෘථග්ජනයෙක් ඉන්නවා. ඔහු ආර්යයන් වහන්සේලා නොදකින කෙනෙක් .... (පෙ) .... සත්පුරුෂ ධර්මයෙහි නොහික්මුණ කෙනෙක්. ඔහු ආත්මයක් හැටියට රූපය ගැන මුළාවෙන් දකිනවා. ආත්මයක් රූපයෙන් හැදී තිබෙන හැටියට මුළාවෙන් දකිනවා. ආත්මය තුළ රූපය තිබෙන බවට මුළාවෙන් දකිනවා. ආත්මය තිබෙන්නේ රූපය තුළ බවට මුළාවෙන් දකිනවා. පින්වත් මහණෙනි, මේ අශ්‍රැතවත් පෘථග්ජනයාට තමයි රූප බන්ධනයෙන් බැඳුණු කෙනා, අභ්‍යන්තර බාහිර සහිතව ම බන්ධනයෙන් බැඳුණු කෙනා කියල කියන්නේ. ඔහු එතෙර වීම දකින්නේ නෑ. අමා නිවන දකින්නේ නෑ. බැඳිලාමයි උපදින්නේ. බැඳිලා ම යි මැරෙන්නේ. බැඳිලා ම යි මෙලොවින් පරලොවට යන්නේ.
වේදනං අත්තතෝ සමනුපස්‌සති ....(පෙ).... වේදනාය වා අත්‌තානං. අයං වුච්‌චති භික්ඛවේ, අස්‌සුතවා පුථුජ්ජනෝ වේදනාබන්‌ධනබද්ධෝ සන්‌තරබාහිරබන්‌ධනබද්ධෝ අතීරදස්‌සී අපාරදස්‌සී, බද්ධෝ ජායති බද්ධෝ මීයති බද්ධෝ අස්‌මා ලෝකා පරං ලෝකං ගච්‌ඡති.
ආත්මයක් හැටියට වේදනාව ගැන මුළාවෙන් දකිනවා. ආත්මයක් වේදනාවෙන් හැදී තිබෙන හැටියට මුළාවෙන් දකිනවා. ආත්මය තුළ වේදනාව තිබෙන බවට මුළාවෙන් දකිනවා. ආත්මය තිබෙන්නේ වේදනාව තුළ බවට මුළාවෙන් දකිනවා. පින්වත් මහණෙනි, මේ අශ්‍රැතවත් පෘථග්ජනයාට තමයි වේදනා බන්ධනයෙන් බැඳුණු කෙනා, අභ්‍යන්තර බාහිර සහිතව ම බන්ධනයෙන් බැඳුණු කෙනා කියල කියන්නේ. ඔහු එතෙර වීම දකින්නේ නෑ. අමා නිවන දකින්නේ නෑ. බැඳිලාමයි උපදින්නේ. බැඳිලා ම යි මැරෙන්නේ. බැඳිලා ම යි මෙලොවින් පරලොවට යන්නේ.
සඤ්‌ඤං ....(පෙ).... සංඛාරේ අත්තතෝ සමනුපස්‌සති ....(පෙ).... සංඛාරේසු වා අත්‌තානං. අයං වුච්‌චති භික්ඛවේ, අස්‌සුතවා පුථුජ්ජනෝ සංඛාරබන්‌ධනබද්ධෝ සන්‌තරබාහිරබන්‌ධනබද්ධෝ අතීරදස්‌සී අපාරදස්‌සී, බද්ධෝ ජායති බද්ධෝ මීයති බද්ධෝ අස්‌මා ලෝකා පරං ලෝකං ගච්‌ඡති.
සඤ්ඤාව .... (පෙ) .... ආත්මයක් හැටියට සංස්කාර ගැන මුළාවෙන් දකිනවා .... (පෙ) .... ආත්මය තිබෙන්නේ සංස්කාර තුළ බවට මුළාවෙන් දකිනවා. පින්වත් මහණෙනි, මේ අශ්‍රැතවත් පෘථග්ජනයාට තමයි සංස්කාර බන්ධනයෙන් බැඳුණු කෙනා, අභ්‍යන්තර බාහිර සහිතව ම බන්ධනයෙන් බැඳුණු කෙනා කියල කියන්නේ. ඔහු එතෙර වීම දකින්නේ නෑ. අමා නිවන දකින්නේ නෑ. බැඳිලාමයි උපදින්නේ. බැඳිලා ම යි මැරෙන්නේ. බැඳිලා ම යි මෙලොවින් පරලොවට යන්නේ.
විඤ්‌ඤාණං අත්තතෝ සමනුපස්‌සති, විඤ්‌ඤාණවන්‌තං වා අත්‌තානං. අත්‌තනි වා විඤ්‌ඤාණං, විඤ්‌ඤාණස්‌මිං වා අත්‌තානං. අයං වුච්‌චති භික්ඛවේ, අස්‌සුතවා පුථුජ්ජනෝ විඤ්‌ඤාණබන්‌ධනබද්ධෝ සන්‌තරබාහිරබන්‌ධනබද්ධෝ අතීරදස්‌සී අපාරදස්‌සී, බද්ධෝ ජායති බද්ධෝ මීයති බද්ධෝ අස්‌මා ලෝකා පරං ලෝකං ගච්‌ඡති.
ආත්මයක් හැටියට විඤ්ඤාණය ගැන මුළාවෙන් දකිනවා. ආත්මයක් විඤ්ඤාණයෙන් හැදී තිබෙන හැටියට මුළාවෙන් දකිනවා. ආත්මය තුළ විඤ්ඤාණය තිබෙන බවට මුළාවෙන් දකිනවා. ආත්මය තිබෙන්නේ විඤ්ඤාණය තුළ බවට මුළාවෙන් දකිනවා. පින්වත් මහණෙනි, මේ අශ්‍රැතවත් පෘථග්ජනයාට තමයි විඤ්ඤාණ බන්ධනයෙන් බැඳුණු කෙනා, අභ්‍යන්තර බාහිර සහිතව ම බන්ධනයෙන් බැඳුණු කෙනා කියල කියන්නේ. ඔහු එතෙර වීම දකින්නේ නෑ. අමා නිවන දකින්නේ නෑ. බැඳිලාමයි උපදින්නේ. බැඳිලා ම යි මැරෙන්නේ. බැඳිලා ම යි මෙලොවින් පරලොවට යන්නේ.
සුතවා ච ඛෝ භික්ඛවේ, අරියසාවකෝ අරියානං දස්‌සාවී ....(පෙ).... සප්‌පුරිසධම්‌මේ සුවිනීතෝ න රූපං අත්තතෝ සමනුපස්‌සති, න රූපවන්‌තං වා අත්‌තානං. න අත්‌තනි වා රූපං, න රූපස්‌මිං වා අත්‌තානං. අයං වුච්‌චති භික්ඛවේ, සුතවා අරියසාවකෝ න රූපබන්‌ධනබද්ධෝ න සන්‌තරබාහිරබන්‌ධනබද්ධෝ තීරදස්‌සී පාරදස්‌සීල, පරිමුත්‌තෝ සෝ දුක්‌ඛස්‌මාති වදාමි.
ශ්‍රැතවත් ආර්ය ශ්‍රාවකයෙක් ඉන්නවා. ඔහු ආර්යයන් වහන්සේලා දකින කෙනෙක් .... (පෙ) .... සත්පුරුෂ ධර්මයෙහි හික්මුණ කෙනෙක්. ඔහු ආත්මයක් හැටියට රූපය ගැන දකින්නේ නෑ. ආත්මයක් රූපයෙන් හැදී තිබෙන හැටියට දකින්නේ නෑ. ආත්මය තුළ රූපය තිබෙන බවට දකින්නේ නෑ. ආත්මය තිබෙන්නේ රූපය තුළ බවට දකින්නේ නෑ. පින්වත් මහණෙනි, මේ ශ්‍රැතවත් ආර්ය ශ්‍රාවකයාට තමයි රූප බන්ධනයෙන් නොබැඳුණු කෙනා, අභ්‍යන්තර බාහිර සහිතව ම බන්ධනයෙන් නොබැඳුණු කෙනා කියල කියන්නේ. එතෙර වීම දකින කෙනා. අමා නිවන දකින කෙනා කියල කියන්නේ. ඔහු දුකින් නිදහස් වුණ කෙනා කියලයි මා කියන්නේ.
න වේදනං අත්‌තතෝ සමනුපස්සති ....(පෙ).... න වේදනාය වා අත්‌තානං. අයං වුච්‌චති භික්ඛවේ, සුතවා අරියසාවකෝ න වේදනාබන්‌ධනබද්ධෝ න සන්‌තරබාහිරබන්‌ධනබද්ධෝ තීරදස්‌සී පාරදස්‌සී, පරිමුත්‌තෝ සෝ දුක්‌ඛස්‌මාති වදාමි.
ආත්මයක් හැටියට වේදනාව දකින්නේ නෑ. ආත්මයක් වේදනාවෙන් හැදී තිබෙන හැටියට දකින්නේ නෑ. ආත්මය තුළ වේදනාව තිබෙන බවට දකින්නේ නෑ. ආත්මය තිබෙන්නේ වේදනාව තුළ බවට දකින්නේ නෑ. පින්වත් මහණෙනි, මේ ශ්‍රැතවත් ආර්ය ශ්‍රාවකයාට තමයි වේදනා බන්ධනයෙන් නොබැඳුණු කෙනා, අභ්‍යන්තර බාහිර සහිත බන්ධනයෙන් නොබැඳුණු කෙනා. එතෙර වීම දකින කෙනා. අමා නිවන දකින කෙනා කියල කියන්නේ. ඔහු දුකින් නිදහස් වුණ කෙනා කියලයි මා කියන්නේ.
න සඤ්‌ඤං ....(පෙ).... න සංඛාරේ අත්‌තතෝ සමනුපස්සති ....(පෙ).... න සංඛාරේසු වා අත්‌තානං. අයං වුච්‌චති භික්ඛවේ, සුතවා අරියසාවකෝ න සංඛාරබන්‌ධනබද්ධෝ න සන්‌තරබාහිරබන්‌ධනබද්ධෝ තීරදස්‌සී පාරදස්‌සී, පරිමුත්‌තෝ සෝ දුක්‌ඛස්‌මාති වදාමි.
සඤ්ඤාව .... (පෙ) .... ආත්මයක් හැටියට සංස්කාර ගැන මුළාවෙන් දකින්නේ නෑ .... (පෙ) .... ආත්මය තිබෙන්නේ සංස්කාර තුළ බවට මුළාවෙන් දකින්නේ නෑ. පින්වත් මහණෙනි, මේ ශ්‍රැතවත් ආර්ය ශ්‍රාවකයාට තමයි සංස්කාර බන්ධනයෙන් නොබැඳුණු කෙනා, අභ්‍යන්තර බාහිර සහිත බන්ධනයෙන් නොබැඳුණු කෙනා. ඔහු එතෙර වීම දකින කෙනා. අමා නිවන දකින කෙනා කියල කියන්නේ. ඔහු දුකින් නිදහස් වුණ කෙනා කියලයි මා කියන්නේ.
න විඤ්‌ඤාණං අත්තතෝ සමනුපස්‌සති. න විඤ්‌ඤාණවන්‌තං වා අත්‌තානං. න අත්‌තනි වා විඤ්‌ඤාණං, න විඤ්‌ඤාණස්‌මිං වා අත්‌තානං. අයං වුච්‌චති භික්ඛවේ, සුතවා අරියසාවකෝ න විඤ්‌ඤාණබන්‌ධනබද්ධෝ, න සන්‌තරබාහිරබන්‌ධනබද්ධෝ තීරදස්‌සී පාරදස්‌සී, පරිමුත්‌තෝ සෝ දුක්‌ඛස්‌මාති වදාමී’ති.
ආත්මයක් හැටියට විඤ්ඤාණය දකින්නේ නෑ. ආත්මයක් විඤ්ඤාණයෙන් හැදී තිබෙන හැටියට දකින්නේ නෑ. ආත්මය තුළ විඤ්ඤාණය තිබෙන බවට දකින්නේ නෑ. ආත්මය තිබෙන්නේ විඤ්ඤාණය තුළ බවට දකින්නේ නෑ. පින්වත් මහණෙනි, මේ ශ්‍රැතවත් ආර්ය ශ්‍රාවකයාට තමයි විඤ්ඤාණ බන්ධනයෙන් නොබැඳුණු කෙනා, අභ්‍යන්තර බාහිර සහිත බන්ධනයෙන් නොබැඳුණු කෙනා. එතෙර වීම දකින කෙනා. අමා නිවන දකින කෙනා කියල කියන්නේ. ඔහු දුකින් නිදහස් වුණ කෙනා කියලයි මා කියන්නේ.
සාදු! සාදු!! සාදු!!!
බන්ධන සූත්‍රය නිමා විය.
