සංයුත්ත නිකාය
ඛන්ධක වග්ගෝ
2.2.7. අනත්ත සුත්තං
2.2.7. අනාත්මය ගැන වදාළ දෙසුම
176. සාවත්ථියං....
176. සැවැත් නුවර දී .....................
ඒකමන්තං නිසින්නෝ ඛෝ ආයස්‌මා රාධෝ භගවන්‌තං ඒතදවෝච. අනත්‌තා අනත්‌තාති භන්තේ, වුච්‌චති. කතමෝ නු ඛෝ භන්තේ, අනත්‌තාති?
එකත්පස්ව වාඩිවුණ ආයුෂ්මත් රාධයන් භාග්‍යවතුන් වහන්සේගෙන් මෙකරුණ විමසුවා. “ස්වාමීනි, ‘අනාත්මයි, අනාත්මයි’ කියලා කියනවා. ස්වාමීනි, අනාත්මයි කියන්නේ කවර දෙයකටද?”
රූපං ඛෝ රාධ, අනත්‌තා, වේදනා අනත්‌තා, සඤ්‌ඤා අනත්‌තා, සංඛාරා අනත්‌තා, විඤ්‌ඤාණං අනත්‌තා. ඒවං පස්‌සං රාධ, සුතවා අරියසාවකෝ ....(පෙ).... නාපරං ඉත්‌ථත්‌තායාති පජානාතීති.
“පින්වත් රාධ, රූපයයි අනාත්ම. විඳීමයි අනාත්ම. සඤ්ඤාවයි අනාත්ම. සංස්කාරයි අනාත්ම. විඤ්ඤාණයයි අනාත්ම. පින්වත් රාධ, ශ්‍රැතවත් ආර්ය ශ්‍රාවකයා ඔය විදිහට දියුණු කරපු ප්‍රඥාවෙන් දකින කොට .... (පෙ) .... ආයෙත් නම් සංසාරයේ වෙන උපතක් නැතැ‘යි අවබෝධය ඇතිවෙනවා.”
සාදු! සාදු!! සාදු!!!
අනත්ත සූත්‍රය නිමා විය.
