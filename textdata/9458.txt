අංගුත්තර නිකාය
පඤ්චක නිපාතෝ
5.2.1.9. පඨම ඛුඩ්ඪපබ්බජිත සුත්තං
5.2.1.9. වයසට ගොස් පැවිදිවූවහු ගැන වදාළ පළමු දෙසුම
(සාවත්ථිනිදානං:)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ දුල්ලභෝ බුඩ්ඪපබ්බජිතෝ. කතමේහි පඤ්චහි?
මහණෙනි, පස් කරුණකින් සමන්විත වූ වයසට ගොස් පැවිදි වූ කෙනා දුර්ලභ වෙයි. ඒ කවර කරුණු පසකින් ද යත්;
දුල්ලභෝ භික්ඛවේ බුඩ්ඪපබ්බජිතෝ නිපුණෝ, දුල්ලභෝ ආකප්පසම්පන්නෝ, දුල්ලභෝ බහුස්සුතෝ, දුල්ලභෝ ධම්මකථිකෝ, දුල්ලභෝ විනයධරෝ.
මහණෙනි, වයසට ගොස් පැවිදි වූ කෙනා සියුම් දහම් කරුණු දන්නේ ය යන්න දුර්ලභ ය. ආකල්ප සම්පත්තියෙන් යුතු බව දුර්ලභ ය. බහුශ්‍රැත බව දුර්ලභ ය. ධර්මකථික බව දුර්ලභ ය. විනයධර බව දුර්ලභ ය.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ දුල්ලභෝ බුඩ්ඪපබ්බජිතෝ’ති.
මහණෙනි, මේ පස් කරුණෙන් සමන්විත වූ වයසට ගොස් පැවිදි වූ කෙනා දුර්ලභ වෙයි.
සාදු! සාදු!! සාදු!!!
පඨම බුඩ්ඪපබ්බජිත සූත්‍රය නිමා විය.
