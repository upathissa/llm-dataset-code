අංගුත්තර නිකාය
පඤ්චක නිපාතෝ
5.4.2.5. පඤ්හපුච්ඡා සුත්තං
5.4.2.5. ප්‍රශ්න විමසීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
තත්‍ර ඛෝ ආයස්මා සාරිපුත්තෝ භික්ඛු ආමන්තේසි ....(පෙ)....
එකල්හී ආයුෂ්මත් සාරිපුත්තයන් වහන්සේ භික්ෂූන් ඇමතූ සේක. ….(පෙ)….
යෝ හි කෝචි ආවුසෝ, පරං පඤ්හං පුච්ඡති, සබ්බෝ සෝ පඤ්චහි ඨානේහි, ඒතේසං වා අඤ්ඤතරේන. කතමේහි පඤ්චහි:
ආයුෂ්මත්නි, යම්කිසි කෙනෙක් වෙන කෙනෙකුගෙන් ප්‍රශ්නයක් විමසයි නම් ඒ සියළු දෙනා මේ පස් කරුණෙන් හෝ මෙයින් එක්තරා කරුණකින් හෝ විමසන්නේ වෙයි. ඒ කවර පස් කරුණක් ද යත්;
මන්දත්තා මෝමුහත්තා පරං පඤ්හං පුච්ඡති. පාපිච්ඡෝ ඉච්ඡාපකතෝ පරං පඤ්හං පුච්ඡති. පරිභවං පරං පඤ්හං පුච්ඡති. අඤ්ඤාතුකාමෝ පරං පඤ්හං පුච්ඡති. අථවා පනේවංචිත්තෝ පරං පඤ්හං පුච්ඡති: “සචේ මේ පඤ්හං පුට්ඨෝ සම්මදේව ව්‍යාකරිස්සති, ඉච්චේතං කුසලං; නෝ චේ5 මේ පඤ්හං පුට්ඨෝ සම්මදේව ව්‍යාකරිස්සති, අහමස්ස සම්මදේව ව්‍යාකරිස්සාමී” ති.
නොවැටහෙන බැවින් මෝඩකමින් යුතුව අනුන්ගෙන් ප්‍රශ්න අසයි. පවිටු ආශා ඇත්තේ පවිටු ආශාවෙන් මඩනා ලද සිතෙන් අනුන්ගෙන් ප්‍රශ්න අසයි. පරිභව කිරීම පිණිස අනුන්ගෙන් ප්‍රශ්න අසයි. අවබෝධ කරගැනීම පිණිස අනුන්ගෙන් ප්‍රශ්න අසයි. එසේ ත් නැත්නම් මෙබඳු සිතකින් යුතුව අනුන්ගෙන් ප්‍රශ්න අසයි. ‘ඉදින් මා විසින් අසන ප්‍රශ්නය මැනැවින් විසඳන්නේ නම් එය කුසලයකි. ඉදින් මා විසින් අසන ලද ප්‍රශ්නය මැනැවින් නොවිසඳයි නම් මම ඔහුට මැනැවින් විසඳා දෙන්නෙමි’ යි කියා ය.
යෝ හි කෝචි ආවුසෝ, පරං පඤ්හං පුච්ඡති, සබ්බෝ සෝ ඉමේහි පඤ්චහි ඨානේහි, ඒතේසං වා අඤ්ඤතරේන.
ආයුෂ්මත්නි, යම්කිසි කෙනෙක් වෙන කෙනෙකුගෙන් ප්‍රශ්නයක් විමසයි නම් ඒ සියළු දෙනා මේ පස් කරුණෙන් හෝ මෙයින් එක්තරා කරුණකින් හෝ විමසන්නේ වෙයි.
අහං ඛෝ පනාවුසෝ, ඒවං චිත්තෝ පරං පඤ්හං පුච්ඡාමි: “සචේ මේ පඤ්හං පුට්ඨෝ සම්මදේව ව්‍යාකරිස්සති, ඉච්චේතං කුසලං. නෝ චේ මේ පඤ්හං පුට්ඨෝ සම්මදේව ව්‍යාකරිස්සති, අහමස්ස සම්මදේව ව්‍යාකරිස්සාමී”ති.
ආයුෂ්මත්නි, මම් වනාහී මෙබඳු සිතකින් යුතුව අනුන්ගෙන් ප්‍රශ්න අසමි. ‘ඉදින් මා විසින් අසන ප්‍රශ්නය මැනැවින් විසඳන්නේ නම් එය කුසලයකි. ඉදින් මා විසින් අසන ලද ප්‍රශ්නය මැනැවින් නොවිසඳයි නම් මම ඔහුට මැනැවින් විසඳා දෙන්නෙමි’ යි කියා ය.
සාදු! සාදු!! සාදු!!!
පඤ්හ පුච්ඡා සූත්‍රය නිමා විය.
