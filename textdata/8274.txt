අංගුත්තර නිකාය
දසක නිපාතෝ
10.2.3.4. වඩ්ඪි සුත්තං
10.2.3.4. දියුණුව ගැන වදාළ දෙසුම
(සාවත්ථි)
සැවැත් නුවර දී ය ………..
දසහි භික්ඛවේ වඩ්ඪිහි වඩ්ඪමානෝ අරියසාවකෝ අරියාය වඩ්ඪියා වඩ්ඪති, සාරාදායී ච හෝති වරදායී කායස්ස. කතමේහි දසහි:
මහණෙනි, දස දියුණුවෙකින් දියුණුවට පත් වන ආර්ය ශ්‍රාවකයා ආර්ය වූ දියුණුවෙන් දියුණු වෙයි. සිරුරෙන් ප්‍රයෝජනය ගත්තේ ද වෙයි. උත්තමාර්ථය ගත්තේ ද වෙයි. ඒ කවර කරුණු දසයකින් ද යත්;
ඛෙත්තවත්ථූහි වඩ්ඪති. ධනධඤ්ඤේන වඩ්ඪති. පුත්තදාරේහි වඩ්ඪති. දාසකම්මකාර පෝරිසේහි වඩ්ඪති. චතුප්පදේහි වඩ්ඪති. සද්ධාය වඩ්ඪති. සීලේන වඩ්ඪති. සුතේන වඩ්ඪති. චාගේන වඩ්ඪති. පඤ්ඤාය වඩ්ඪති. ඉමාහි ඛෝ භික්ඛවේ දසහි වඩ්ඪිහි වඩ්ඪමානෝ අරියසාවකෝ අරියාය වඩ්ඪියා වඩ්ඪති සාරාදායී ච හෝති වරාදායී කායස්සාති.
කෙත් වතු වලින් දියුණු වෙයි. ධන ධාන්‍යයෙන් දියුණු වෙයි. අඹුදරුවන්ගෙන් දියුණු වෙයි. කම්කරු සේවක පුරුෂයින්ගෙන් දියුණු වෙයි. ගවමහීෂාදීන්ගෙන් දියුණු වෙයි. ශ්‍රද්ධාවෙන් දියුණු වෙයි. සීලයෙන් දියුණු වෙයි. ශ්‍රැතයෙන් දියුණු වෙයි. ත්‍යාගයෙන් දියුණු වෙයි. ප්‍රඥාවෙන් දියුණු වෙයි.
මහණෙනි, දස දියුණුවකින් දියුණුවට පත් වන ආර්ය ශ්‍රාවකයා ආර්ය වූ දියුණුවෙන් දියුණු වෙයි නම්, සිරුරෙන් ප්‍රයෝජනය ගත්තේ ද වෙයි නම්, උත්තමාර්ථය ගත්තේ ද වෙයි නම්, මේ ඒ දස කරුණු ය.
(ගාථා:)
1. ධනේන ධඤ්ඤේන ච යෝධ වඩ්ඪති
පුත්තේහි දාරේහි චතුප්පදේහි ච
ස භෝගවා හෝති යසස්සි පූජිතෝ
ඤාතීහි මිත්තේහි අථෝපි රාජූහි
1. යමෙක් මෙලොවෙහි ධනයෙන් හා ධාන්‍යයෙන් ද, අඹුදරුවන්ගෙන් ද, ගවමහීෂාදීන්ගෙන් ද දියුණු වෙයි නම්, ඥාතීන් විසිනුත්, මිතුරන් විසිනුත්, රජුන් විසිනුත් පුදනු ලබන හේ භෝග සම්පත් ඇති ව කීර්තිමත් ව වසයි.
2. සද්ධාය සීලේන ච යෝධ වඩ්ඪති
පඤ්ඤාය චාගේන සුතේන චූභයං
සෝ තාදිසෝ සප්පුරිසෝ විචක්ඛණෝ
දිට්ඨේව ධම්මේ උභයේන වඩ්ඪතීති
2. යමෙක් සීලයෙන් ද, ශ්‍රද්ධාවෙන් ද, ප්‍රඥාවෙන් ද, ත්‍යාගයෙන් ද, ශ්‍රැතයෙන් ද දියුණු වෙයි නම්, එබඳු වූ විචක්ෂණ බුද්ධියෙන් යුතු සත්පුරුෂයා මෙලොවෙහි දී ම ලෞකික ජීවිතය ත්, පරලොව ජීවිතය ත් දියුණුවට පත් කරගන්නේ ය.
සාදු! සාදු!! සාදු!!!
වඩ්ඪී සූත්‍රය නිමා විය.
