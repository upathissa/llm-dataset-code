අංගුත්තර නිකාය
සත්තක නිපාතෝ
7.1.2.2. අනුසයප්පහාන සුත්තං
7.1.2.2. සිතෙහි අප්‍රකට ව පවතින කෙලෙස් ප්‍රහාණය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තන්නං භික්ඛවේ අනුසයානං පහානාය සමුච්ඡේදාය බ්‍රහ්මචරියං වුස්සති. කතමේසං සත්තන්නං:
මහණෙනි, සිතෙහි අප්‍රකට ව පවතින කෙලෙස් සත ප්‍රහාණය පිණිස ත්, මුලින් ම සිඳලීම පිණිස ත් බඹසර වසනු ලැබේ. ඒ කවර සතක් ද යත්;
කාමරාගානුසයස්ස පහානාය සමුච්ඡේදාය බ්‍රහ්මචරියං වුස්සති. පටිඝානුසයස්ස ....(පෙ).... දිට්ඨානුසයස්ස ....(පෙ).... විචිකිච්ඡානුසයස්ස ....(පෙ).... මානානුසයස්ස ....(පෙ).... භවරාගානුසයස්ස ....(පෙ).... අවිජ්ජානුසයස්ස පහානාය සමුච්ඡේදාය බ්‍රහ්මචරියං වුස්සති.
සිතෙහි අප්‍රකට ව පවතින ක්ලේශයක් වූ කාමරාගය ප්‍රහාණය පිණිස ත්, මුලින් ම සිඳලීම පිණිස ත් බඹසර වසනු ලැබේ. සිතෙහි අප්‍රකට ව පවතින ක්ලේශයක් වූ ද්වේෂය ….(පෙ)…. සිතෙහි අප්‍රකට ව පවතින ක්ලේශයක් වූ දෘෂ්ටිය ….(පෙ)…. සිතෙහි අප්‍රකට ව පවතින ක්ලේශයක් වූ විචිකිච්ඡාව ….(පෙ)…. සිතෙහි අප්‍රකට ව පවතින ක්ලේශයක් වූ මාන්නය ….(පෙ)…. සිතෙහි අප්‍රකට ව පවතින ක්ලේශයක් වූ භවරාගය ….(පෙ)…. සිතෙහි අප්‍රකට ව පවතින ක්ලේශයක් වූ අවිද්‍යාව ප්‍රහාණය පිණිස ත්, මුලින් ම සිඳලීම පිණිස ත් බඹසර වසනු ලැබේ.
ඉමේසං ඛෝ භික්ඛවේ, සත්තන්නං අනුසයානං පහානාය සමුච්ඡේදාය බ්‍රහ්මචරියං වුස්සති.
මහණෙනි, මේ සිතෙහි අප්‍රකට ව පවතින කෙලෙස් සත ප්‍රහාණය පිණිස ත්, මුලින් ම සිඳලීම පිණිස ත් බඹසර වසනු ලැබේ.
යතෝ ච ඛෝ භික්ඛවේ, භික්ඛුනෝ කාමරාගානුසයෝ පහීනෝ හෝති උච්ඡින්නමූලෝ තාලාවත්ථුකතෝ අනභාවකතෝ ආයතිං අනුප්පාදධම්මෝ, පටිඝානුසයෝ ....(පෙ).... දිට්ඨානුසයෝ ....(පෙ).... විචිකිච්ඡානුසයෝ ....(පෙ).... මානානුසයෝ ....(පෙ).... භවරාගානුසයෝ ....(පෙ).... අවිජ්ජානුසයෝ පහීනෝ හෝති උච්ඡින්නමූලෝ තාලාවත්ථුකතෝ අනභාවකතෝ ආයතිං අනුප්පාදධම්මෝ, අයං වුච්චති භික්ඛවේ, භික්ඛු නිරනුසයෝ අච්ඡෙච්ඡි තණ්හං වාවත්තයි සඤ්ඤෝජනං සම්මා මානාභිසමයා අන්තමකාසි දුක්ඛස්සාති.
මහණෙනි, යම් කලෙක භික්ෂුවගේ සිතෙහි අප්‍රකට ව පවතින ක්ලේශයක් වූ කාමරාගය ප්‍රහීණ වූයේ වෙයි ද, මුලින් ම සිඳුණේ වෙයි ද, කරටිය සුන් තල් ගසක් බඳු වූයේ වෙයි ද, අභාවයට පත්වූයේ වෙයි ද, යළි නූපදින ස්වභාවයට පත්වූයේ වෙයි ද, සිතෙහි අප්‍රකට ව පවතින ක්ලේශයක් වූ ද්වේෂය ….(පෙ)…. සිතෙහි අප්‍රකට ව පවතින ක්ලේශයක් වූ දෘෂ්ටිය ….(පෙ)…. සිතෙහි අප්‍රකට ව පවතින ක්ලේශයක් වූ විචිකිච්ඡාව ….(පෙ)…. සිතෙහි අප්‍රකට ව පවතින ක්ලේශයක් වූ මාන්නය ….(පෙ)…. සිතෙහි අප්‍රකට ව පවතින ක්ලේශයක් වූ භවරාගය ….(පෙ)…. සිතෙහි අප්‍රකට ව පවතින ක්ලේශයක් වූ අවිද්‍යාව ප්‍රහීණ වූයේ වෙයි ද, මුලින් ම සිඳුණේ වෙයි ද, කරටිය සුන් තල් ගසක් බඳු වූයේ වෙයි ද, අභාවයට පත්වූයේ වෙයි ද, යළි නූපදින ස්වභාවයට පත්වූයේ වෙයි ද, මහණෙනි, සිතෙහි අප්‍රකට ව පවතින කෙලෙස් නැති මේ භික්ෂුව තණ්හාව සිඳ දැම්මේ ය. සංයෝජන පෙරලා දැම්මේ ය. මනාකොට මාන්නය ප්‍රහාණයෙන් දුක් අවසන් කළේ ය යැයි කියනු ලැබේ.
සාදු! සාදු!! සාදු!!!
අනුසයප්පහාන සූත්‍රය නිමා විය.
