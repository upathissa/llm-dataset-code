අංගුත්තර නිකාය
දසක නිපාතෝ
10.3.1.5. විජ්ජා සුත්තං
10.3.1.5. විද්‍යාව ගැන වදාළ දෙසුම
අවිජ්ජා භික්ඛවේ පුබ්බංගමා අකුසලානං ධම්මානං සමාපත්තියා. අන්වදේව අහිරිකං අනොත්තප්පං. අවිජ්ජාගතස්ස භික්ඛවේ අවිද්දසුනෝ මිච්ඡාදිට්ඨි පහෝති. මිච්ඡාදිට්ඨිකස්ස මිච්ඡාසංකප්පෝ පහෝති. මිච්ඡා සංකප්පස්ස මිච්ඡාවාචා පහෝති. මිච්ඡාවාචස්ස මිච්ඡාකම්මන්තෝ පහෝති. මිච්ඡා කම්මන්තතස්ස මිච්ඡා ආජීවෝ පහෝති. මිච්ඡා ආජීවස්ස මිච්ඡාවායාමෝ පහෝති. මිච්ඡා වායාමස්ස මිච්ඡාසති පහෝති. මිච්ඡා සතිස්ස මිච්ඡාසමාධි පහෝති. මිච්ඡා සමාධිස්ස මිච්ඡාඤාණං පහෝති. මිච්ඡාඤාණිස්ස මිච්ඡාවිමුත්ති පහෝති.
“මහණෙනි, පාපය කෙරෙහි ලැජ්ජා නැති බවත්, භය නැති බවත් එකතු වී ඇති අකුසල ධර්මයන්ගේ පැවැත්මට මුල් කරුණ වන්නේ අවිද්‍යාවයි. අවිiාවෙන් යුක්ත වූවහුට අවිද්‍යාව තුළින් දකින්නහුට වැරදි දෘෂ්ටිය හටගනියි. වැරදි දෘෂ්ටියෙන් යුක්ත වූවහුට වැරදි සංකල්පනා හටගනියි. වැරදි සංකල්පනා ඇතියහුට වැරදි වචන හටගනියි. වැරදි වචන ඇතියහුට වැරදි කායික ක්‍රියා හටගනියි. වැරදි කායික ක්‍රියා ඇත්තහුට වැරදි ජීවිකාව හටගනියි. වැරදි ජීවිකාව ඇත්තහුට වැරදි වීර්යය හටගනියි. වැරදි වීර්යය ඇත්තහුට වැරදි සිහිය හටගනියි. වැරදි සිහිය ඇත්තහුට වැරදි චිත්තේකාග්‍රතාව හටගනියි. වැරදි චිත්තේකාග්‍රතාවය ඇත්තහුට වැරදි නුවණ හටගනියි. වැරදි නුවණ ඇත්තහුට වැරදි විමුක්තිය හටගනියි.
විජ්ජා ච ඛෝ භික්ඛවේ පුබ්බංගමා කුසලානං ධම්මානං සමාපත්තියා. අන්වදේව හිරෝතප්පං. විජ්ජාගතස්ස භික්ඛවේ විද්දසුනෝ සම්මාදිට්ඨි පහෝති. සම්මා දිට්ඨිකස්ස සම්මා සංකප්පෝ පහෝති, සම්මා සංකප්පස්ස සම්මාවාචා පහෝති. සම්මා වාචස්ස සම්මා කම්මන්තෝ පහෝති. සම්මා කම්මන්තස්ස සම්මා ආජීවෝ පහෝති. සම්මා ආජීවස්ස සම්මාවායාමෝ පහෝති. සම්මාවායාමස්ස සම්මාසති පහෝති. සම්මාසතිස්ස සම්මා සමාධි පහෝති. සම්මාසමාධිස්ස සම්මා ඤාණං පහෝති. සම්මාඤාණස්ස සම්මා විමුත්ති පහෝතී’ති.
මහණෙනි, පාපය කෙරෙහි ඇති ලැජ්ජාවත්, භයත් එකතු වී ඇති කුසල ධර්මයන්ගේ පැවැත්මට මුල් කරුණ වන්නේ විද්‍යාවයි. විද්‍යාවෙන් යුක්ත වූවහුට විiාව තුළින් දකින්නහුට නිවැරදි දෘෂ්ටිය හටගනියි. නිවැරදි දෘෂ්ටියෙන් යුක්ත වූවහුට නිවැරදි සංකල්පනා හටගනියි. නිවැරදි සංකල්පනා ඇතියහුට නිවැරදි වචන හටගනියි. නිවැරදි වචන ඇතියහුට නිවැරදි කායික ක්‍රියා හටගනියි. නිවැරදි කායික ක්‍රියා ඇත්තහුට නිවැරදි ජීවිකාව හටගනියි. නිවැරදි ජීවිකාව ඇත්තහුට නිවැරදි වීර්යය හටගනියි. නිවැරදි වීර්යය ඇත්තහුට නිවැරදි සිහිය හටගනියි. නිවැරදි සිහිය ඇත්තහුට නිවැරදි චිත්තේකාග්‍රතාව හටගනියි. නිවැරදි චිත්තේකාග්‍රතාවය ඇත්තහුට නිවැරදි නුවණ හටගනියි. නිවැරදි නුවණ ඇත්තහුට නිවැරදි විමුක්තිය හටගනියි ”
සාදු! සාදු!! සාදු!!!
විජ්ජා සූත්‍රය නිමා විය.
