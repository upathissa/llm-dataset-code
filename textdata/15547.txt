ඛුද්දක නිකාය
ථේර ගාථා
16.1.2. උදායිත්ථේරගාථා
16.1.2. උදායී තෙරුන්ගේ ගාථා
689.මනුස්සභූතං සම්බුද්ධං අත්තදන්තං සමාහිතං
ඉරියමානං බ්‍රහ්මපථේ චිත්තස්සූපසමේ රතං
689. උන්වහන්සේ මිනිස් ලෝකයේ උපත ලැබුවා. තමාව දමනය කරගත්තා. සිත සමාධි ගත කරගත්තා. ඇවතුම් පැවතුම් ශ්‍රේෂ්ඨ කරගත්තා. සිතේ සංසිඳීම ඇතිකරගත්තා.

690.යං මනුස්සා නමස්සන්ති සබ්බධම්මාන පාරගුං
දේවා’පි තං නමස්සන්ති ඉති මේ අරහතෝ සුතං
690. ලෝකේ තියෙන හැම දෙයකින්ම එතෙර වුණා. ඒ බුදු සමිඳුන්ට මිනිස්සු වඳිනවා. දෙවියොත් වඳිනවා. මේ ගැන මං ඇසුවේ රහතන් වහන්සේලාගෙන්.

691.සබ්බසංයෝජනාතීතං වනා නිබ්බනමාගතං
කාමේහි නෙක්ඛම්මරතං මුත්තං සේලා’ව කඤ්චනං
691. හැම බන්ධනයකින්ම නිදහස් වුණ කෙලෙස් වනාන්තරයෙන් එළියට වැඩියා. කාමයන් අත්හැරලා නිදහස් ජීවිතයකට ඇලුණා. බුදු සමිඳුන් ගල්පර්වතයක් මුදුනින් නිදහසේ බිම වැටෙන රත්තරන් ආභරණයක් වගේ.

692.ස වේ අච්චන්තරුචි නාගෝ හිමවා වඤ්ඤේ සිලුච්චයේ
සබ්බේසං නාගනාමානං සච්චනාමෝ අනුත්තරෝ
692. උන්වහන්සේ ඇත්තෙන්ම ලෝකයේ ඉන්න ලස්සනම හස්තියා වගෙයි. හැම පර්වතයක්ම පරදවපු ලස්සන හිමාල පර්වතය වගෙයි. සියලු දෙනා අතර හස්තියෙක් වගෙයි. අතිශයින්ම ශ්‍රේෂ්ඨයි. උන්වහන්සේට පැවසිය යුතු නම ‘සත්‍යය’ යනුයි.

693.නාගං වෝ කිත්තයිස්සාමි න හි ආගුං කරෝති සෝ
සෝරච්චං අවිහිංසා ච පාදා නාගස්ස තේ දුවේ
693. මං දැන් ඔබට ඒ සුන්දර හස්තිරාජයා ගැන කියන්ටයි හදන්නෙ. එයා පව් කරන්නෙ නෑ. ඒ හස්තියාගේ ඉදිරි පාද දෙක තමයි ශීලයයි, කරුණාවයි.

694.සති ච සම්පජඤ්ඤං ච චරණා නාගස්ස තේ පරේ
සද්ධාහත්ථෝ මහානාගෝ උපෙක්ඛාසේතදන්තවා
694. ඒ හස්තියාගේ පසු පාද දෙක සිහියයි, නුවණයි. ඒ ඇතාට ලස්සන හොඬවැලක් තියෙනවා. ඒකෙ නම ශ්‍රද්ධාව. සුදෝ සුදු දළ දෙකක් තියෙනවා. ඒක නම උපේක්ෂාව.

695.සති ගීවා සිරෝ පඤ්ඤා වීමංසා ධම්මචින්තනා
ධම්මකුච්ඡිසමාවාසෝ විවේකෝ තස්ස වාලධි
695. ඒ හස්තියාගේ ලස්සන බෙල්ල සත්‍යයයි. පුළුල් හිස කියන්නෙ ප්‍රඥාවටයි. එයාට තියෙනවා නුවණින් විමසන ධර්ම චින්තාවන්. එයාගෙ කුස සද්ධර්මයයි. එයාට තියෙනවා විවේකය නමැති වලිගයක්.

696.සෝ ඣායී අස්සාසරතෝ අජ්ඣත්තං සුසමාහිතෝ
ගච්ඡං සමාහිතෝ නාගෝ ඨිතෝ නාගෝ සමාහිතෝ
696. තමා තුළ ඉතා හොඳින් සමාධිගත සිතක් එයාට තියෙනවා. සම්පූර්ණයෙන්ම සංසිඳිලයි ඉන්නෙ. එයා භාවනා කරනවා. ඒ හස්තියා ඇවිදින්නෙ එකඟ වූ සිතින්. හිටගෙන ඉන්නෙත් එකඟ වූ සිතින්.

697.සයං සමාහිතෝ නාගෝ නිසින්නෝ’පි සමාහිතෝ
සබ්බත්ථ සංවුතෝ නාගෝ ඒසා නාගස්ස සම්පදා
697. ඒ හස්තියා නිදාගන්නෙත් එකඟ වූ සිතින්. වාඩි වෙන්නෙත් එකඟ වූ සිතින්. හැම තැනදිම සංවරයි. මේ හස්තියාගේ සම්පත්තිය කියන්නේ ඒකටයි.

698.භුඤ්ජති අනවජ්ජානි සාවජ්ජානි න භුඤ්ජති
ඝාසමච්ඡාදනං ලද්ධා සන්නි’ධිං පරිවජ්ජයං
698. මේ හස්තියා ඉතා දැහැමිව ලැබෙන දේ පමණයි වළඳන්නෙ. වැළඳීම පිණිස අදැහැමි කිසිම දෙයක් ගන්නෙ නැහැ. ආහාර පාන වස්ත්‍ර ආදිය ලැබුණු විට කවදාවත් ඒවා එකතු කරන්නෙ නෑ.

699.සංයෝජනං අණුං ථූලං සබ්බං ඡෙත්වාන බන්ධනං
යේන යේනේව ගච්ඡති අනපෙක්ඛෝව ගච්ඡති
699. ලොකු කුඩා හැම බන්ධනයක්ම නැති කරලයි ඉන්නෙ. යම් තැනකට යනවා නම් කිසිම අපේක්ෂාවක් නැතිවයි යන්නෙ.

700.යථාපි උදකේ ජාතං පුණ්ඩරීකං පවඩ්ඪති
නෝපලිප්පති තෝයේන සුචිගන්ධං මනෝරමං
700. වතුරේ හටගත්ත සුදු නෙළුම් මල පිපුණාම හරිම ලස්සනයි. සුවඳ හමනවා. නමුත් ඒ මල තියෙන්නෙ වතුර ගෑවි ගෑවී නොවෙයි.

701.තථේව ච ලෝකේ ජාතෝ බුද්ධෝ ලෝකේ විහරති
නෝපලිප්පති ලෝකේන තෝයේන පදුමං යථා
701. මිනිස් ලොව පහළ වූ බුදු සමිඳුන් අන්න ඒ විදිහටමයි මේ ලෝකයේ වැඩවසන්නෙ. වතුර නොගෑවෙන නෙළුම් මලක් වගේ. උන්වහන්සේගේ ජීවිතය සමඟ ලෝකයට අයිති කිසි දෙයක් ගෑවෙන්නෙ නෑ.

702.මහාගිනි පජ්ජලිතෝ අනාහාරෝපසම්මති
අංගාරේසු ච සන්තේසු නිබ්බුතෝ’ති පවුච්චති
702. ඇවිලෙන ගින්න නිවිල යන්නෙ තවදුරටත් ඇවිලෙන්නට දර නැති වූ විටයි. ඒ ගින්න නිවිල ගිහින් අඟුරු මතු වුණාම ගින්න නිවුණා යැයි කියනවා.

703.අත්ථස්සායං විඤ්ඤාපනී උපමා විඤ්ඤූහි දේසිතා
විඤ්ඤිස්සන්ති මහානාගා නාගං නාගේන දේසිතං
703. නිකෙලෙස් උතුමන් විසිනුයි මේ උපමාව කියල තියෙන්නෙ. රහත් මුනිවරු කියන්නේ මහා හස්තීන් වගේ පිරිසක්. මාත් ඒ වගේම හස්තියෙක් තමයි. ඒ නිසයි බුදු සමිඳානන් නමැති හස්ති රාජයාව මේ වගේ ලස්සනට හඳුනාගත්තේ.

704.වීතරාගෝ වීතදෝසෝ වීතමෝහෝ අනාසවෝ
සරීරං විජහං නාගෝ පරිනිබ්බිස්සන්ත්‍යනාසවෝ’ති
704. බුදු සමිඳුන් නමැති ඒ හස්ති රාජයා තුළ රාගයක් නෑ. ද්වේෂයකුත් නෑ. මෝහයකුත් නෑ. ආශ්‍රවත් නෑ. ආශ්‍රව නැති නිසාම මේ සිරුර අතහරින කොටම පිරිනිවී යනවා.

ඉත්ථං සුදං ආයස්මා උදායී ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් උදායී නම් රහත් මුනිඳුන් වදාළ ගාථාවන්ය.
තස්සුද්දානං –
කොණ්ඩඤ්ඤෝ ච උදායී ච ථේරා ද්වේ තේ මහිද්ධිකා
සෝළසම්හි නිපාතම්හි ගාථායෝ ද්වේ ච තිංස චා’ති.
සෝළසනිපාතෝ නිට්ඨිතෝ.
දහසයවෙනි නිපාතය නිමා විය.
(ගාථා දහසය බැගින් වදාළ කොටස නිමා විය)
