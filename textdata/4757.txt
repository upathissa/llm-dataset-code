සංයුත්ත නිකාය
සළායතන වග්ගෝ
1.14.7. අජ්ඣත්ත අනිච්ච සුත්තං
1.14.7. තමා තුළ ඇති අනිත්‍ය බව ගැන වදාළ දෙසුම
චක්ඛුං භික්ඛවේ අනිච්චං. යෝපි හේතු යෝපි පච්චයෝ චක්ඛුස්ස උප්පාදාය, සෝපි අනිච්චෝ. අනිච්චසම්භූතං භික්ඛවේ චක්ඛුං කුතෝ නිච්චං භවිස්සති. සෝතං ....(පෙ).... ඝානං ....(පෙ).... ජිව්හා අනිච්චා. යෝපි හේතු යෝපි පච්චයෝ ජිව්හාය උප්පාදාය සෝපි අනිච්චෝ. අනිච්චසම්භූතා භික්ඛවේ, ජිව්හා කුතෝ නිච්චා භවිස්සති. කායෝ ....(පෙ).... මනෝ අනිච්චෝ. යෝපි හේතු යෝපි පච්චයෝ මනස්ස උප්පාදාය, සෝපි අනිච්චෝ. අනිච්චසම්භූතෝ භික්ඛවේ, මනෝ කුතෝ නිච්චෝ භවිස්සති.
පින්වත් මහණෙනි, ඇස අනිත්‍යයි. ඇසේ ඉපදීමට හේතු වූ යමක් ඇත්ද, ප්‍රත්‍යය වූ යමක් ඇත්ද එයත් අනිත්‍යයි. ඉතින් පින්වත් මහණෙනි, අනිත්‍ය දෙයින් හටගත් ඇස කෙසේ නම් නිත්‍ය වන්ට ද? කන ….(පෙ)…. නාසය ….(පෙ)…. දිව අනිත්‍යයි. දිවේ ඉපදීමට හේතු වූ යමක් ඇත්ද, ප්‍රත්‍යය වූ යමක් ඇත්ද එයත් අනිත්‍යයි. ඉතින් පින්වත් මහණෙනි, අනිත්‍ය දෙයින් හටගත් දිව කෙසේ නම් නිත්‍ය වන්ටද? කය ….(පෙ)…. මනස අනිත්‍යයි. මනසේ ඉපදීමට හේතු වූ යමක් ඇත්ද, ප්‍රත්‍යය වූ යමක් ඇත්ද එයත් අනිත්‍යයි. ඉතින් පින්වත් මහණෙනි, අනිත්‍ය දෙයින් හටගත් මනස කෙසේ නම් නිත්‍ය වන්ටද?
ඒවං භික්ඛවේ සුතවා අරියසාවකෝ චක්ඛුස්මිම්පි නිබ්බින්දති, සෝතස්මිම්පි ....(පෙ).... ඝානස්මිම්පි ....(පෙ).... ජිව්හායපි ....(පෙ).... කායස්මිම්පි ....(පෙ).... මනස්මිම්පි නිබ්බින්දති, නිබ්බින්දං විරජ්ජති, විරාගා විමුච්චති, විමුත්තස්මිං විමුත්තමිති ඤාණං හෝති. ඛීණා ජාති, වුසිතං බ්‍රහ්මචරියං, කතං කරණීයං, නාපරං ඉත්ථත්තායාති පජානාතීති.
පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට ඇස ගැනත් සත්‍ය ස්වභාවය අවබෝධ වීම තුළින් ම කලකිරෙනවා. කන ගැනත් ….(පෙ)…. නාසය ගැනත් ….(පෙ)…. දිව ගැනත් ….(පෙ)…. කය කෙරෙහිත් ….(පෙ)…. මනස ගැනත් සත්‍ය ස්වභාවය අවබෝධ වීම තුළින් ම කලකිරෙනවා. කලකිරුණු විට ඒ කෙරෙහි තිබුණ ඇල්ම නැතුව යනවා. ඇල්ම නැතිවීම නිසා එයින් නිදහස් වෙනවා. නිදහස් වූ විට නිදහස් වූ බවට අවබෝධඤාණය ඇති වෙනවා. “ඉපදීම ක්ෂය වුණා, බඹසර වාසය සම්පූර්ණ කළා, නිවන පිණිස කළ යුතු දෙය කළා, නිවන පිණිස කළ යුතු වෙන දෙයක් නැත්තේම” යැයි අවබෝධයෙන් ම දැනගන්නවා.
සාදු! සාදු!! සාදු!!!
අජ්ඣත්තානිච්ච සූත්‍රය නිමා විය.
