ඛුද්දක නිකාය
ථේර ගාථා
3.1.8. පස්සිකත්ථේරගාථා
3.1.8. පස්සික තෙරුන්ගේ ගාථා
240.ඒකෝපි සද්ධෝ මේධාවී අස්සද්ධානීධ ඤාතිනං
ධම්මට්ඨෝ සීලසම්පන්නෝ හෝති අත්ථාය බන්ධුනං
240. මෙහි ශ්‍රද්ධාව නැති ඤාති පිරිස වෙනුවෙන් එකම ඤාතියෙක් සිටියොත්, ශ්‍රද්ධාවන්ත වූත්, ඤාණවන්ත වූත් අන්න ඒ තැනැත්තා ධර්මයෙහි පිහිටල සිල්වත්ව ඉන්න නිසා සියලු ඤාතීන්ගේ යහපතට ඒක හේතුවෙනවා.

241.නිග්ගය්හ අනුකම්පාය චෝදිතෝ ඤාතයෝ මයා
ඤාතිබන්ධවපේමේන කාරං කත්වාන භික්ඛූසු
241. මං ඒ ඤාතීන්ට චෝදනා කළේ අනුකම්පාවෙන් මයි. ඒ උදවියත් ඤාති ප්‍රේමය නිසා මගේ අවවාදවල පිහිටියා. භික්ෂූන් වහන්සේලාට ඇප උපස්ථාන කළා.

242.තේ අබ්භතීතා කාලංකතා පත්තා තේ තිවිධං සුඛං
භාතරෝ මය්හං මාතා ච මෝදන්ති කාමකාමිනෝ’ති
242. මගේ මෑණියොත්, සහෝදරයනුත් කලුරිය කරල දෙව්ලොව ඉපදුණේ. දැන් ඒ උදවිය කැමැති සැප ලබාගෙන හරිම සතුටින් ඉන්නෙ.

ඉත්ථං සුදං ආයස්මා පස්සිකෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් පස්සික නම් රහත් මුනිඳුන් වදාළ ගාථාවන්ය.
