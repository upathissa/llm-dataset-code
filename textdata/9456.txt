අංගුත්තර නිකාය
පඤ්චක නිපාතෝ
5.2.1.7. ඨාන සුත්තං
5.2.1.7. සිහි කළ යුතු කාරණය ගැන වදාළ දෙසුම
(සාවත්ථිනිදානං:)
සැවැත් නුවර දී ය…..
පඤ්චිමානි භික්ඛවේ ඨානානි අභිණ්හං පච්චවෙක්ඛිතබ්බානි ඉත්ථියා වා පුරිසේන වා ගහට්ඨේන වා පබ්බජිතේන වා. කතමානි පඤ්ච?
මහණෙනි, ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුතු මේ කරුණු පසකි. ඒ කවර කරුණු පසක් ද යත්;
ජරාධම්මොම්හි ජරං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(1). ‘ජරා ජීර්ණ වන ස්වභාවය ඇත්තෙක් වෙමි. ජරාව නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේය.
ව්‍යාධිධම්මොම්හි ව්‍යාධිං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(2). ‘රෝගී වන ස්වභාවය ඇත්තෙක් වෙමි. රෝග නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේය.
මරණධම්මොම්හි මරණං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(3). ‘මරණයට පත්වන ස්වභාවය ඇත්තෙක් වෙමි. මරණය නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේය.
‘සබ්බේහි මේ පියේහි මනාපේහි නානාභාවෝ විනාභාවෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(4). ‘මා හට ප්‍රිය මනාප වූ සෑම දෙයක් කෙරෙන් ම වෙනස් වීමකට පත්වන්නේ ය, වෙන් වීමකට පත්වන්නේ ය’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ ය.
‘කම්මස්සකොම්හි කම්මදායාදෝ කම්මයෝනි කම්මබන්ධු කම්මපටිසරණෝ යං කම්මං කරිස්සාමි කල්‍යාණං වා පාපකං වා තස්ස දායාදෝ භවිස්සාමී’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(5). ‘මා සිත කය වචනය මෙහෙයවා කරන කර්මය මා සතු දෙය කොට සිටිමි. මා කරන හොඳ නරක කර්මයන් දායාදය කොට සිටිමි. මා කරන හොඳ නරක කර්මයන්ට අනුව උපත ලබන ස්වභාවය ඇතිව සිටිමි. මා කරන හොඳ නරක කර්මයන් මාගේ ඥාතියා කොට සිටිමි. මා කරන හොඳ නරක කර්මයන් පිළිසරණ කොට ඇත්තෙමි. යහපත් වූ හෝ පවිටු වූ හෝ යම් කර්මයක් කරන්නෙම් නම් එය දායාද කොට සිටින්නෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ ය.
කිඤ්ච භික්ඛවේ අත්ථවසං පටිච්ච ‘ජරාධම්මොම්හි ජරං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා? අත්ථී භික්ඛවේ සත්තානං යොබ්බනේ යොබ්බනමදෝ යේන මදේන මත්තා කායේන දුච්චරිතං චරන්ති වාචාය දුච්චරිතං චරන්ති මනසා දුච්චරිතං චරන්ති. තස්ස තං ඨානං අභිණ්හං පච්චවෙක්ඛතෝ යෝ යොබ්බනේ යොබ්බනමදෝ සෝ සබ්බසෝ වා පහීයති, තනු වා පන හෝති. ඉදං ඛෝ භික්ඛවේ අත්ථවසං පටිච්ච ‘ජරාධම්මොම්හි ජරං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(1). මහණෙනි, කවර කරුණක් හේතුවෙන් ද ‘ජරා ජීර්ණ වන ස්වභාවය ඇත්තෙක් වෙමි. ජරාව නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ ? මහණෙනි, යම් මත් වීමකින් මත්වන සත්වයෝ කයෙන් දුෂ්චරිතයෙහි හැසිරෙත් ද, වචනයෙන් දුෂ්චරිතයෙහි හැසිරෙත් ද, මනසින් දුෂ්චරිතයෙහි හැසිරෙත් ද, එබඳු වූ යෞවනය පිළිබඳ ව යෞවන මදයක් සත්වයන් හට ඇත්තේ ය. ජරා ජීර්ණවීම පිළිබඳ ව නිතර මෙනෙහි කරන්නේ නම් යෞවනයෙහි යම් යෞවන මදයක් ඔහුට ඇද්ද, එය මුළුමනින් ම නැතිවී හෝ යයි. නැතහොත් තුනී හෝ වෙයි. මහණෙනි, මෙම අර්ථය සළකා බැලීම නිසා ය ‘ජරා ජීර්ණ වන ස්වභාවය ඇත්තෙක් වෙමි. ජරාව නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ.
කිඤ්ච භික්ඛවේ අත්ථවසං පටිච්ච ‘ව්‍යාධිධම්මොම්හි ව්‍යාධිං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා වා පුරිසේන වා ගහට්ඨේන වා පබ්බජිතේන වා? අත්ථි භික්ඛවේ සත්තානං ආරෝග්‍යේ ආරෝග්‍යමදෝ යේන මදේන මත්තා කායේන දුච්චරිතං චරන්ති වාචාය දුච්චරිතං චරන්ති මනසා දුච්චරිතං චරන්ති. තස්ස තං ඨානං අභිණ්හං පච්චවෙක්ඛතෝ යෝ ආරෝග්‍යේ ආරෝග්‍යමදෝ සෝ සබ්බසෝ වා පහීයති, තනු වා පන හෝති. ඉදං ඛෝ භික්ඛවේ අත්ථවසං පටිච්ච ‘ව්‍යාධිධම්මොම්හි ව්‍යාධිං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(2). මහණෙනි, කවර කරුණක් හේතුවෙන් ද ‘රෝගී වන ස්වභාවය ඇත්තෙක් වෙමි. රෝග නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ ? මහණෙනි, යම් මත් වීමකින් මත්වන සත්වයෝ කයෙන් දුෂ්චරිතයෙහි හැසිරෙත් ද, වචනයෙන් දුෂ්චරිතයෙහි හැසිරෙත් ද, මනසින් දුෂ්චරිතයෙහි හැසිරෙත් ද, එබඳු වූ ආරෝග්‍ය පිළිබඳ ව ආරෝග්‍ය මදයක් සත්වයන් හට ඇත්තේ ය. රෝගී වීම පිළිබඳ ව නිතර මෙනෙහි කරන්නේ නම් ආරෝග්‍යයෙහි යම් ආරෝග්‍ය මදයක් ඔහුට ඇද්ද, එය මුළුමනින් ම නැතිවී හෝ යයි. නැතහොත් තුනී හෝ වෙයි. මහණෙනි, මෙම අර්ථය සළකා බැලීම නිසා ය ‘රෝගී වන ස්වභාවය ඇත්තෙක් වෙමි. රෝග නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ.
කිඤ්ච භික්ඛවේ අත්ථවසං පටිච්ච ‘මරණධම්මොම්හි මරණං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා? අත්ථි භික්ඛවේ සත්තානං ජීවිතේ ජීවිතමදෝ යේන මදේන මත්තා කායේන දුච්චරිතං චරන්ති වාචාය දුච්චරිතං චරන්ති මනසා දුච්චරිතං චරන්ති. තස්ස තං ඨානං අභිණ්හං පච්චවෙක්ඛතෝ යෝ ජීවිතේ ජීවිතමදෝ සෝ සබ්බසෝ වා පහීයති, තනු වා පන හෝති. ඉදං ඛෝ භික්ඛවේ අත්ථවසං පටිච්ච ‘මරණධම්මොම්හි මරණං අනතීතෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(3). මහණෙනි, කවර කරුණක් හේතුවෙන් ද ‘මරණයට පත්වන ස්වභාවය ඇත්තෙක් වෙමි. මරණය නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ ? මහණෙනි, යම් මත් වීමකින් මත්වන සත්වයෝ කයෙන් දුෂ්චරිතයෙහි හැසිරෙත් ද, වචනයෙන් දුෂ්චරිතයෙහි හැසිරෙත් ද, මනසින් දුෂ්චරිතයෙහි හැසිරෙත් ද, එබඳු වූ ජීවිතය පිළිබඳ ව ජීවිත මදයක් සත්වයන් හට ඇත්තේ ය. මරණය පිළිබඳ ව නිතර මෙනෙහි කරන්නේ නම් ජීවිතයෙහි යම් ජීවිත මදයක් ඔහුට ඇද්ද, එය මුළුමනින් ම නැතිවී හෝ යයි. නැතහොත් තුනී හෝ වෙයි. මහණෙනි, මෙම අර්ථය සළකා බැලීම නිසා ය ‘මරණයට පත්වන ස්වභාවය ඇත්තෙක් වෙමි. මරණය නොඉක්ම වූවෙක් වෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ.
කිඤ්ච භික්ඛවේ අත්ථවසං පටිච්ච ‘සබ්බේහි මේ පියේහි මනාපේහි නානාභාවෝ විනාභාවෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා? අත්ථි භික්ඛවේ සත්තානං පියේසු ඡන්දරාගෝ යේන රාගේන රත්තා කායේන දුච්චරිතං චරන්ති චාවාය දුච්චරිතං චරන්ති මනසා දුච්චරිතං චරන්ති තස්ස තං ඨානං අභිණ්හං පච්චවෙක්ඛතෝ යෝ පියේසු ඡන්දරාගෝ සෝ සබ්බසෝ වා පහීයති, තනු වා පන හෝති. ඉදං ඛෝ භික්ඛවේ අත්ථවසං පටිච්ච ‘සබ්බේහි මේ පියේහි මනාපේහි නානාභාවෝ විනාභාවෝ’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(4). මහණෙනි, කවර කරුණක් හේතුවෙන් ද ‘මා හට ප්‍රිය මනාප වූ සෑම දෙයක් කෙරෙන් ම වෙනස් වීමකට පත්වන්නේ ය, වෙන් වීමකට පත්වන්නේ ය’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ ? මහණෙනි, යම් රාගයකින් ඇලී ගිය සත්වයෝ කයෙන් දුෂ්චරිතයෙහි හැසිරෙත් ද, වචනයෙන් දුෂ්චරිතයෙහි හැසිරෙත් ද, මනසින් දුෂ්චරිතයෙහි හැසිරෙත් ද, එබඳු වූ ප්‍රිය වූ දෙය කෙරෙහි ඡන්දරාගය සත්වයන් හට ඇත්තේ ය. ප්‍රියයන්ගෙන් වෙන්වීම පිළිබඳ ව නිතර මෙනෙහි කරන්නේ නම් ප්‍රිය වූ දේ කෙරෙහි යම් ඡන්දරාගයක් ඔහුට ඇද්ද, එය මුළුමනින් ම නැතිවී හෝ යයි. නැතහොත් තුනී හෝ වෙයි. මහණෙනි, මෙම අර්ථය සළකා බැලීම නිසා ය ‘මා හට ප්‍රිය මනාප වූ සෑම දෙයක් කෙරෙන් ම වෙනස් වීමකට පත්වන්නේ ය, වෙන් වීමකට පත්වන්නේ ය’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ.
කිඤ්ච භික්ඛවේ අත්ථවසං පටිච්ච ‘කම්මස්සකොම්හි කම්මදායාදෝ කම්මයෝනී කම්මබන්ධු කම්මපටිසරණෝ යං කම්මං කරිස්සාමි කල්‍යාණං වා පාපකං වා තස්ස දායාදෝ භවිස්සාමි’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා? අත්ථි භික්ඛවේ සත්තානං කායදුච්චරිතං වචීදුච්චරිතං මනෝදුච්චරිතං. තස්ස තං ඨානං අභිණ්හං පච්චවෙක්ඛතෝ සබ්බසෝ වා තං පහීයති, තනු වා පන හෝති ඉදං ඛෝ භික්ඛවේ අත්ථවසං පටිච්ච ‘කම්මස්සකොම්හි කම්මදායාදෝ කම්මයෝනී කම්මබන්ධු කම්මපටිසරණෝ යං කම්මං කරිස්සාමි කල්‍යාණං වා පාපකං වා තස්ස දායාදෝ භවිස්සාමි’ති අභිණ්හං පච්චවෙක්ඛිතබ්බං ඉත්ථියා වා පුරිසේන වා ගහට්ඨේන වා පබ්බජිතේන වා.
(5). මහණෙනි, කවර කරුණක් හේතුවෙන් ද ‘මා සිත කය වචනය මෙහෙයවා කරන කර්මය මා සතු දෙය කොට සිටිමි. මා කරන හොඳ නරක කර්මයන් දායාදය කොට සිටිමි. මා කරන හොඳ නරක කර්මයන්ට අනුව උපත ලබන ස්වභාවය ඇතිව සිටිමි. මා කරන හොඳ නරක කර්මයන් මාගේ ඥාතියා කොට සිටිමි. මා කරන හොඳ නරක කර්මයන් පිළිසරණ කොට ඇත්තෙමි. යහපත් වූ හෝ පවිටු වූ හෝ යම් කර්මයක් කරන්නෙම් නම් එය දායාද කොට සිටින්නෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ ? මහණෙනි, සත්වයන් හට කායික දුෂ්චරිතය ද, වාචසික දුෂ්චරිතය ද, මානසික දුෂ්චරිතය ද ඇත්තේ ය. තමන්ගේ ක්‍රියාව පිළිබඳ ව නිතර මෙනෙහි කරන්නේ නම් ඔහුට යම් දුෂ්චරිතයක් ඇද්ද, එය මුළුමනින් ම නැතිවී හෝ යයි. නැතහොත් තුනී හෝ වෙයි. මහණෙනි, මෙම අර්ථය සළකා බැලීම නිසා ය ‘මා සිත කය වචනය මෙහෙයවා කරන කර්මය මා සතු දෙය කොට සිටිමි. මා කරන හොඳ නරක කර්මයන් දායාදය කොට සිටිමි. මා කරන හොඳ නරක කර්මයන්ට අනුව උපත ලබන ස්වභාවය ඇතිව සිටිමි. මා කරන හොඳ නරක කර්මයන් මාගේ ඥාතියා කොට සිටිමි. මා කරන හොඳ නරක කර්මයන් පිළිසරණ කොට ඇත්තෙමි. යහපත් වූ හෝ පවිටු වූ හෝ යම් කර්මයක් කරන්නෙම් නම් එය දායාද කොට සිටින්නෙමි’ යි ස්ත්‍රියක විසින් වේවා, පුරුෂයෙකු විසින් වේවා, ගිහියෙකු විසින් වේවා, පැවිද්දෙකු විසින් වේවා නිතර නුවණින් මෙනෙහි කළ යුත්තේ.
ස ඛෝ සෝ භික්ඛවේ අරියසාවකෝ ඉති පටිසඤ්චික්ඛති: න ඛෝ අහඤ්ඤේවේකෝ ජරාධම්මෝ ජරං අනතීතෝ, අථ ඛෝ යාවතා සත්තානං ආගති ගති චුති උපපත්ති, සබ්බේ සත්තා ජරාධම්මා ජරං අනතීතා’ති තස්ස තං ඨානං අභිණ්හං පච්චවෙක්ඛතෝ මග්ගෝ සඤ්ජායති. සෝ තං මග්ගං ආසේවති, භාවේති, බහුලීකරෝති. තස්ස තං මග්ගං ආසේවතෝ භාවයතෝ බහුලීකරෝතෝ සංයෝජනා පහීයන්ති, අනුසයා ව්‍යන්තී හොන්ති.
(1). මහණෙනි, ඒ ආර්ය ශ්‍රාවකයා මෙසේ නුවණින් සිහි කරයි. ‘හුදෙකලාව මම් පමණක් ජරාවට පත්වන ස්වභාවයෙන් යුතු ව ජරාව නොඉක්මවා සිටින්නෙම් නොවෙමි. වැලිදු යම්තාක් සත්වයන්ගේ මෙලොවට පැමිණීමක්, මෙලොවින් යාමක්, චුතියක්, උපතක් ඇද්ද ඒ සියළු සත්වයෝ ජරාජීර්ණවන ස්වභාවයෙන් යුක්තයහ. ජරාව ඉක්මවා නොසිටිති’ යි. එකරුණ නිතර නුවණින් මෙනෙහි කරන කල්හී ඔහුට ලොව්තුරු මාර්ගය උපදින්නේ ය. හේ ඒ මාර්ගය සේවනය කරයි. භාවිත කරයි. බහුල වශයෙන් ප්‍රගුණ කරයි. ඒ මාර්ගය සේවනය කරන, භාවිත කරන, බහුල වශයෙන් ප්‍රගුණ කරන, ඔහුගේ සංයෝජනයෝ ප්‍රහාණය වී යති. කෙලෙස් අනුසයෝ නැති වී යති.
න ඛෝ අහඤ්ඤේවේකෝ ව්‍යාධිධම්මෝ ව්‍යාධිං අනතීතෝ, අථ ඛෝ යාවතා සත්තානං ආගති ගති චුති උපපත්ති, සබ්බේ සත්තා ව්‍යාධිං අනතීතා’ති තස්ස තං ඨානං අභිණ්හං පච්චවෙක්ඛතෝ මග්ගෝ සඤ්ජායති, සෝ තං මග්ගං ආසේවති, භාවේති, බහුලීකරෝති. තස්ස තං මග්ගං ආසේවතෝ භාවයතෝ බහුලීකරෝතෝ සංයෝජනා පහීයන්ති. අනුසයා ව්‍යන්ති හොන්ති.
(2). ‘හුදෙකලාව මම් පමණක් රෝගවලට පත්වන ස්වභාවයෙන් යුතු ව රෝගය නොඉක්මවා සිටින්නෙම් නොවෙමි. වැලිදු යම්තාක් සත්වයන්ගේ මෙලොවට පැමිණීමක්, මෙලොවින් යාමක්, චුතියක්, උපතක් ඇද්ද ඒ සියළු සත්වයෝ රෝගීවන ස්වභාවයෙන් යුක්තයහ. රෝග ඉක්මවා නොසිටිති’ යි. එකරුණ නිතර නුවණින් මෙනෙහි කරන කල්හී ඔහුට ලොව්තුරු මාර්ගය උපදින්නේ ය. හේ ඒ මාර්ගය සේවනය කරයි. භාවිත කරයි. බහුල වශයෙන් ප්‍රගුණ කරයි. ඒ මාර්ගය සේවනය කරන, භාවිත කරන, බහුල වශයෙන් ප්‍රගුණ කරන, ඔහුගේ සංයෝජනයෝ ප්‍රහාණය වී යති. කෙලෙස් අනුසයෝ නැති වී යති.
‘න ඛෝ අහඤ්ඤේවේකෝ මරණධම්මෝ මරණං අනතීතෝ, අථ ඛෝ යාවතා සත්තානං ආගති ගති චුති උපපත්ති, සබ්බේ සත්තා මරණධම්මා මරණං අනතීතා’ති තස්ස තං ඨානං අභිණ්හං පච්චවෙක්ඛතෝ මග්ගෝ සඤ්ජායති සෝ තං මග්ගං ආසේවති භාවේති බහුලීකරෝති. තස්ස තං මග්ගං ආසේවතෝ භාවයතෝ බහුලීකරෝතෝ සංයෝජනා පහීයන්ති. අනුසයා ව්‍යන්තී හොන්ති.
(3). ‘හුදෙකලාව මම් පමණක් මරණයට පත්වන ස්වභාවයෙන් යුතු ව මරණය නොඉක්මවා සිටින්නෙම් නොවෙමි. වැලිදු යම්තාක් සත්වයන්ගේ මෙලොවට පැමිණීමක්, මෙලොවින් යාමක්, චුතියක්, උපතක් ඇද්ද ඒ සියළු සත්වයෝ මියයන ස්වභාවයෙන් යුක්තයහ. මරණය ඉක්මවා නොසිටිති’ යි. එකරුණ නිතර නුවණින් මෙනෙහි කරන කල්හී ඔහුට ලොව්තුරු මාර්ගය උපදින්නේ ය. හේ ඒ මාර්ගය සේවනය කරයි. භාවිත කරයි. බහුල වශයෙන් ප්‍රගුණ කරයි. ඒ මාර්ගය සේවනය කරන, භාවිත කරන, බහුල වශයෙන් ප්‍රගුණ කරන, ඔහුගේ සංයෝජනයෝ ප්‍රහාණය වී යති. කෙලෙස් අනුසයෝ නැති වී යති.
‘න ඛෝ මය්හමේවේකස්ස සබ්බේහේව පියේහි මනාපේහි නානාභාවෝ විනාභාවෝ, අථ ඛෝ යාවතා සත්තානං ආගති ගති චුති උපපත්ති, සබ්බේසං සත්තානං පියේහි මනාපේහි නානාභාවෝ විනාභාවෝ’ති තස්ස තං ඨානං අභිණ්හං පච්චවෙක්ඛතෝ මග්ගෝ සඤ්ජායති. සෝ තං මග්ගං ආසේවති භාවේති බහුලීකරෝති. තස්ස තං මග්ගං ආසේවතෝ භාවයතෝ බහුලීකරෝතෝ සංයෝජනා පහීයන්ති. අනුසයා ව්‍යන්තී හොන්ති.
(4). ‘මා හට පමණක් ප්‍රිය මනාප වූ සියළු දේ කෙරෙන් වෙන්වන්නට සිදු වීම ද, වෙන් වන ස්වභාවය ද නැත්තේ ය. වැලිදු යම්තාක් සත්වයන්ගේ මෙලොවට පැමිණීමක්, මෙලොවින් යාමක්, චුතියක්, උපතක් ඇද්ද ඒ සියළු සත්වයන් හට ප්‍රිය මනාප වූ සියළු දේ කෙරෙන් වෙන්වන්නට සිදු වීම ද, වෙන් වන ස්වභාවය ද ඇත්තේ ය’ යි. එකරුණ නිතර නුවණින් මෙනෙහි කරන කල්හී ඔහුට ලොව්තුරු මාර්ගය උපදින්නේ ය. හේ ඒ මාර්ගය සේවනය කරයි. භාවිත කරයි. බහුල වශයෙන් ප්‍රගුණ කරයි. ඒ මාර්ගය සේවනය කරන, භාවිත කරන, බහුල වශයෙන් ප්‍රගුණ කරන, ඔහුගේ සංයෝජනයෝ ප්‍රහාණය වී යති. කෙලෙස් අනුසයෝ නැති වී යති.
‘න ඛෝ අහඤ්ඤේවේකෝ කම්මස්සකොම්හි කම්මදායාදෝ කම්මයෝනි කම්මබන්ධු කම්මපටිසරණෝ යං කම්මං කරිස්සාමි කල්‍යාණං වා පාපකං වා තස්ස දායාදෝ භවිස්සාමි, අථ ඛෝ යාවතා සත්තානං ආගති ගති චුති උපපත්ති සබ්බේ සත්තා කම්මස්සකා කම්මදායාදා කම්මයෝනී කම්මබන්ධු කම්මපටිසරණා, යං කම්මං කරිස්සන්ති කල්‍යාණං වා පාපකං වා, තස්ස දායාදා භවිස්සන්තී’ති තස්ස තං ඨානං අභිණ්හං පච්චවෙක්ඛතෝ මග්ගෝ සඤ්ජායති. සෝ තං මග්ගං ආසේවති, භාවේති, බහුලීකරෝති තස්ස තං මග්ගං ආසේවතෝ භාවයතෝ බහුලීකරෝතෝ සංයෝජනා පහීයන්ති. අනුසයා ව්‍යන්තී හොන්තී’ති.
(5). ‘හුදෙකලාව මා පමණක් මා කරන හොඳ නරක දෙය තමා සතු දෙය කොට ඇත්තෙම්, මා කරන හොඳ නරක දෙය දායාදය කොට ඇත්තෙම්, මා කරන හොඳ නරක දෙයට අනුව උපත ලබන ස්වභාවය ඇත්තෙම්, මා කරන හොඳ නරක දෙය ඥාතියා කොට ඇත්තෙම්, මා කරන හොඳ නරක දෙය පිළිසරණ කොට ඇත්තෙම්, යහපත් වූ හෝ පවිටු වූ හෝ යම් ක්‍රියාවක් කරන්නෙම් නම් එය දායාද කොට සිටින්නෙම් නොවෙමි. වැලිදු යම්තාක් සත්වයන්ගේ මෙලොවට පැමිණීමක්, මෙලොවින් යාමක්, චුතියක්, උපතක් ඇද්ද ඒ සියළු සත්වයෝ තමන් කරන හොඳ නරක දෙය තමන් සතු දෙය කොට ඇත්තාහු ය, තමන් කරන හොඳ නරක දෙය දායාදය කොට ඇත්තාහු ය, තමන් කරන හොඳ නරක දෙයට අනුව උපත ලබන ස්වභාවය ඇත්තාහු ය, තමන් කරන හොඳ නරක දෙය ඥාතියා කොට ඇත්තාහු ය, තමන් කරන හොඳ නරක දෙය පිළිසරණ කොට ඇත්තාහු ය, යහපත් වූ හෝ පවිටු වූ හෝ යම් ක්‍රියාවක් කරන්නාහු නම් එය දායාද කොට සිටින්නාහු ය’ යි. එකරුණ නිතර නුවණින් මෙනෙහි කරන කල්හී ඔහුට ලොව්තුරු මාර්ගය උපදින්නේ ය. හේ ඒ මාර්ගය සේවනය කරයි. භාවිත කරයි. බහුල වශයෙන් ප්‍රගුණ කරයි. ඒ මාර්ගය සේවනය කරන, භාවිත කරන, බහුල වශයෙන් ප්‍රගුණ කරන, ඔහුගේ සංයෝජනයෝ ප්‍රහාණය වී යති. කෙලෙස් අනුසයෝ නැති වී යති.
(ගාථා)
ව්‍යාධිධම්මා ජරාධම්මා අථෝ මරණධම්මිනෝ,
යථා ධම්මා තථා සන්තා ජිගුච්ඡන්ති පුථුජ්ජනා
1. රෝග හටගන්නා ස්වභාව ඇති, ජරා ජීර්ණ වන ස්වභාව ඇති, එමෙන් ම මැරෙන ස්වභාව ඇති, පෘථග්ජන සත්වයෝ එබඳු වූ ම සත්වයන් දැක අන්‍යයන් පිළිකුල් කරති.
අහඤ්චේතං ජිගුච්ඡෙය්‍යං ඒවං ධම්මේසු පාණිසු,
න මේතං පතිරූපස්ස මම ඒවං විහාරිනෝ
2. මෙබඳු ස්වභාවයෙන් යුතු සත්වයන් කෙරෙහි මම් පිළිකුල් කොට දකින්නෙම් නම්, මෙබඳු ස්වභාවයෙන් ම වාසය කරන මා හට එය ගැලපෙන දෙයක් නොවෙමි.
සෝහං ඒවං විහරන්තෝ ඤත්වා ධම්මං නිරූපධිං,
ආරෝග්‍යේ යොබ්බනස්මිඤ්ච ජීවිතස්මිඤ්ච යේ මදා
3. ඒ මම මෙබඳු ස්වභාවයෙන් වාසය කරමින් නිකෙලෙස් වූ අරහත් ධර්මය අවබෝධ කොට ආරෝග්‍යයෙහි ද, යෞවනයෙහි ද, ජීවිතයෙහි ද යම් මත්වීමක් ඇත් නම්,
සබ්බේ මදේ අභිභොස්මි නෙක්ඛම්මං දට්ඨු ඛේමතෝ
තස්ස මේ අහු උස්සාහෝ නිබ්බානං අභිපස්සතෝ
4. ඒ සියළු මත්වීම් මැඬගෙන නෛෂ්ක්‍රම්‍ය නම් වූ උතුම් පැවිදි බව බිය රහිත තැන ලෙස දැක්කෙමි. ඒ මා හට නිවන් අවබෝධ කිරීම පිණිස බලවත් පැතුමකුත්, උත්සාහයකුත් වූයේ ය.
නාහං භබ්බෝ ඒතරහි කාමානි පතිසේවිතුං,
අනිවත්තී භවිස්සාමි බ්‍රහ්මචරියපරායණෝති
5. දැන් මම ළාමක කාමයන් සේවනය කිරීමට නුසුදුස්සෙක්මි. බ්‍රහ්මචරිය පිළිසරණ කොටගෙන ආපසු නොවැටෙන නිවන් මග යන්නෙමි.
සාදු! සාදු!! සාදු!!!
ඨාන සූත්‍රය නිමා විය.
