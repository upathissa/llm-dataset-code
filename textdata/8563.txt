අංගුත්තර නිකාය
චතුක්ක නිපාතෝ
4.2.3.3. අසප්පුරිස වධුකා සුත්තං
4.2.3.3. අසත්පුරුෂ ලේලිය ගැන වදාළ දෙසුම
චතූහි භික්ඛවේ ධම්මේහි සමන්නාගතෝ අසප්පුරිසෝ වේදිතබ්බෝ. කතමේහි චතූහි?
මහණෙනි, සතර කරුණකින් යුක්ත වූ අසත්පුරුෂයා හඳුනාගත යුත්තේ ය. ඒ කවර කරුණු සතරකින් ද යත්;
ඉධ භික්ඛවේ අසප්පුරිසෝ යෝ හෝති පරස්ස අවණ්ණෝ, තං අපුට්ඨෝපි පාතුකරෝති, කෝ පන වාදෝ පුට්ඨස්ස. පුට්ඨෝ ඛෝ පන පඤ්හාභිනීතෝ අහාපෙත්වා අලම්බෙත්වා පරිපූරං විත්ථාරේන පරස්ස අවණ්ණං භාසිතා හෝති. වේදිතබ්බමේතං භික්ඛවේ අසප්පුරිසෝ අයං භවන්ති.
1. මහණෙනි, මෙහිලා අසත්පුරුෂයා අනුන්ගේ යම් අගුණයක් ඇද්ද, ඒ පිළිබඳ ව නොවිමසුවේ නමුත් හෙළි කරන්නේ වෙයි. විමසූ කල්හී හෙළි කිරීම ගැන කවර කතා ද? විමසන ලද්දේ, නැවත ප්‍රශ්න කරන ලද්දේ නොපිරිහෙලා, නොවසා සම්පූර්ණ විස්තර වශයෙන් අනුන්ගේ නුගුණ පවසන්නේ වෙයි. මහණෙනි, ‘මේ භවතා අසත්පුරුෂයෙකි’ යි මොහු හඳුනාගත යුත්තේ ය.
පුන ච පරං භික්ඛවේ අසප්පුරිසෝ යෝ හෝති පරස්ස වණ්ණෝ, තං පුට්ඨෝ’පි න පාතුකරෝති. කෝ පන වාදෝ අපුට්ඨස්ස. පුට්ඨෝ ඛෝ පන පඤ්හාභිනීතෝ හාපෙත්වා ලම්බෙත්වා අපරිපූරං අවිත්ථාරේන පරස්ස වණ්ණං භාසිතා හෝති. වේදිතබ්බමේතං භික්ඛවේ අසප්පුරිසෝ අයං භවන්ති.
2. තව ද මහණෙනි, අසත්පුරුෂයා අනුන්ගේ යම් ගුණයක් ඇද්ද, ඒ පිළිබඳ ව විමසුවේ නමුත් හෙළි නොකරන්නේ වෙයි. නොවිමසූ කල්හී හෙළි නොකිරීම ගැන කවර කතා ද? විමසන ලද්දේ, නැවත ප්‍රශ්න කරන ලද්දේ පිරිහෙලා, වසා අසම්පූර්ණ වශයෙන් අනුන්ගේ ගුණ පවසන්නේ වෙයි. මහණෙනි, ‘මේ භවතා අසත්පුරුෂයෙකි’ යි මොහු හඳුනාගත යුත්තේ ය.
පුන ච පරං භික්ඛවේ අසප්පුරිසෝ යෝ හෝති අත්තනෝ අවණ්ණෝ, තං පුට්ඨෝපි න පාතුකරෝති කෝ පන වාදෝ අපුට්ඨස්ස. පුට්ඨෝ ඛෝ පන පඤ්හාභිනීතෝ හාපෙත්වා ලම්බෙත්වා අපරිපූරං අවිත්ථාරේන අත්තනෝ අවණ්ණං භාසිතා හෝති. වේදිතබ්බමේතං භික්ඛවේ අසප්පුරිසෝ අයං භවන්ති.
3. තව ද මහණෙනි, අසත්පුරුෂයා තමාගේ යම් අගුණයක් ඇද්ද, ඒ පිළිබඳ ව විමසුවේ නමුත් හෙළි නොකරන්නේ වෙයි. නොවිමසූ කල්හී හෙළි නොකිරීම ගැන කවර කතා ද? විමසන ලද්දේ, නැවත ප්‍රශ්න කරන ලද්දේ පිරිහෙලා, වසා අසම්පූර්ණ වශයෙන් තමාගේ නුගුණ පවසන්නේ වෙයි. මහණෙනි, ‘මේ භවතා අසත්පුරුෂයෙකි’ යි මොහු හඳුනාගත යුත්තේ ය.
පුන ච පරං භික්ඛවේ අසප්පුරිසෝ යෝ හෝති අත්තනෝ වණ්ණෝ, තං අපුට්ඨෝපි පාතුකරෝති, කෝ පන වාදෝ පුට්ඨස්ස. පුට්ඨෝ ඛෝ පන පඤ්හාභිනීතෝ අහාපෙත්වා අලම්බෙත්වා පරිපූරං විත්ථාරේන අත්තනෝ වණ්ණං භාසිතා හෝති. වේදිතබ්බමේතං භික්ඛවේ අසප්පුරිසෝ අයං භවන්ති.
4. තව ද මහණෙනි, අසත්පුරුෂයා තමන්ගේ යම් ගුණයක් ඇද්ද, ඒ පිළිබඳ ව නොවිමසුවේ නමුත් හෙළි කරන්නේ වෙයි. විමසූ කල්හී හෙළි කිරීම ගැන කවර කතා ද? විමසන ලද්දේ, නැවත ප්‍රශ්න කරන ලද්දේ නොපිරිහෙලා, නොවසා සම්පූර්ණ විස්තර වශයෙන් තමාගේ ගුණ පවසන්නේ වෙයි. මහණෙනි, ‘මේ භවතා අසත්පුරුෂයෙකි’ යි මොහු හඳුනාගත යුත්තේ ය.
ඉමේහි ඛෝ භික්ඛවේ චතූහි ධම්මේහි සමන්නාගතෝ අසප්පුරිසෝ වේදිතබ්බෝ.
මහණෙනි, මේ සතර කරුණෙන් යුක්ත වූ අසත්පුරුෂයා හඳුනාගත යුත්තේ ය.
චතූහි භික්ඛවේ ධම්මේහි සමන්නාගතෝ සප්පුරිසෝ වේදිතබ්බෝ. කතමේහි චතූහි?
මහණෙනි, සතර කරුණකින් යුක්ත වූ සත්පුරුෂයා හඳුනාගත යුත්තේ ය. ඒ කවර කරුණු සතරකින් ද යත්;
ඉධ භික්ඛවේ සප්පුරිසෝ යෝ හෝති පරස්ස අවණ්ණෝ, තං පුට්ඨෝපි න පාතුකරෝති, කෝ පන වාදෝ අපුට්ඨස්ස. පුට්ඨෝ ඛෝ පන පඤ්හාභිනීතෝ හාපෙත්වා ලම්බෙත්වා අපරිපූරං අවිත්ථාරේන පරස්ස අවණ්ණං භාසිතා හෝති. වේදිතබ්බමේතං භික්ඛවේ සප්පුරිසෝ අයං භවන්ති.
1. මහණෙනි, මෙහිලා සත්පුරුෂයා අනුන්ගේ යම් අගුණයක් ඇද්ද, ඒ පිළිබඳ ව විමසුවේ නමුත් හෙළි නොකරන්නේ වෙයි. නොවිමසූ කල්හී හෙළි නොකිරීම ගැන කවර කතා ද? විමසන ලද්දේ, නැවත ප්‍රශ්න කරන ලද්දේ පිරිහෙලා, වසා අසම්පූර්ණ වශයෙන් අනුන්ගේ නුගුණ පවසන්නේ වෙයි. මහණෙනි, ‘මේ භවතා සත්පුරුෂයෙකි’ යි මොහු හඳුනාගත යුත්තේ ය.
පුන ච පරං භික්ඛවේ සප්පුරිසෝ යෝ හෝති පරස්ස වණ්ණෝ, තං අපුට්ඨෝපි පාතුකරෝති, කෝ පන වාදෝ පුට්ඨස්ස. පුට්ඨෝ ඛෝ පන පඤ්හාභිනීතෝ අහාපෙත්වා අලම්බිත්වා පරිපූරං විත්ථාරේන පරස්ස වණ්ණං භාසිතා හෝති. වේදිතබ්බමේතං භික්ඛවේ සප්පුරිසෝ අයං භවන්ති.
2. තව ද මහණෙනි, සත්පුරුෂයා අනුන්ගේ යම් ගුණයක් ඇද්ද, ඒ පිළිබඳ ව නොවිමසුවේ නමුත් හෙළි කරන්නේ වෙයි. විමසූ කල්හී හෙළි කිරීම ගැන කවර කතා ද? විමසන ලද්දේ, නැවත ප්‍රශ්න කරන ලද්දේ නොපිරිහෙලා, නොවසා සම්පූර්ණ විස්තර වශයෙන් අනුන්ගේ ගුණ පවසන්නේ වෙයි. මහණෙනි, ‘මේ භවතා සත්පුරුෂයෙකි’ යි මොහු හඳුනාගත යුත්තේ ය.
පුන ච පරං භික්ඛවේ සප්පුරිසෝ යෝ හෝති අත්තනෝ අවණ්ණෝ, තං අපුට්ඨෝපි පාතු කරෝති, කෝ පන වාදෝ පුට්ඨස්ස. පුට්ඨෝ ඛෝ පන පඤ්හාභිනීතෝ අහාපෙත්වා අලම්බෙත්වා පරිපූරං විත්ථාරේන අත්තනෝ අවණ්ණං භාසිතා හෝති. වේදිතබ්බමේතං භික්ඛවේ සප්පුරිසෝ අයං භවන්ති.
3. තව ද මහණෙනි, සත්පුරුෂයා තමාගේ යම් අගුණයක් ඇද්ද, ඒ පිළිබඳ ව නොවිමසුවේ නමුත් හෙළි කරන්නේ වෙයි. විමසූ කල්හී හෙළි කිරීම ගැන කවර කතා ද? විමසන ලද්දේ, නැවත ප්‍රශ්න කරන ලද්දේ නොපිරිහෙලා, නොවසා සම්පූර්ණ විස්තර වශයෙන් තමාගේ නුගුණ පවසන්නේ වෙයි. මහණෙනි, ‘මේ භවතා සත්පුරුෂයෙකි’ යි මොහු හඳුනාගත යුත්තේ ය.
පුන ච පරං භික්ඛවේ සප්පුරිසෝ යෝ හෝති අත්තනෝ වණ්ණෝ, තං පුට්ඨෝපි න පාතුකරෝති, කෝ පන වාදෝ අපුට්ඨස්ස. පුට්ඨෝ ඛෝ පන පඤ්හාභිනීතෝ හාපෙත්වා ලම්බෙත්වා අපරිපූරං අවිත්ථාරේන අත්තනෝ වණ්ණං භාසිතා හෝති. වේදිතබ්බමේතං භික්ඛවේ සප්පුරිසෝ අයං භවන්ති.
4. තව ද මහණෙනි, සත්පුරුෂයා තමන්ගේ යම් ගුණයක් ඇද්ද, ඒ පිළිබඳ ව විමසුවේ නමුත් හෙළි නොකරන්නේ වෙයි. නොවිමසූ කල්හී හෙළි නොකිරීම ගැන කවර කතා ද? විමසන ලද්දේ, නැවත ප්‍රශ්න කරන ලද්දේ පිරිහෙලා, වසා අසම්පූර්ණ වශයෙන් තමාගේ ගුණ පවසන්නේ වෙයි. මහණෙනි, ‘මේ භවතා සත්පුරුෂයෙකි’ යි මොහු හඳුනාගත යුත්තේ ය.
ඉමේහි ඛෝ භික්ඛවේ චතූහි ධම්මේහි සමන්නාගතෝ සප්පුරිසෝ වේදිතබ්බෝ.
මහණෙනි, මේ සතර කරුණෙන් යුක්ත වූ සත්පුරුෂයා හඳුනාගත යුත්තේ ය.
සෙය්‍යථාපි භික්ඛවේ වධුකා යඤ්ඤදේව රත්තිං වා දිවසං වා ආනීතා හෝති. තාවදේවස්සා තිබ්බං හිරොත්තප්පං පච්චුපට්ඨිතං හෝති සස්සුයාපි සසුරේපි සාමිකේපි අන්තමසෝ දාසකම්මකරපෝරිසේසු. සා අපරේන සමයේන සංවාසමන්වාය විස්සාසමන්වාය සස්සුම්පි සසුරම්පි සාමිකම්පි ඒවමාහ : අපේථ, කිං පන තුම්හේ ජානාථාති.
මහණෙනි, එය මෙබඳු දෙයකි. යම් සේ ලේලියක් යම් රැයක හෝ දහවලක හෝ කැඳවා ගෙන ලද්දේ ද, පැමිණි අළුත ඇය තුළ නැන්දනිය කෙරෙහි ද, මාමණ්ඩිය කෙරෙහි ද, ස්වාමියා කෙරෙහි ද, යටත් පිරිසෙන් දැසි කම්කරු පුරුෂයන් කෙරෙහි ද බලවත් විලිබිය පවතින්නේ වෙයි. ඕ පසු කලක එකට වාසය කිරීමෙන් විශ්වාසය වැඩී යාමෙන් පසු නැන්දනියට ද, මාමණ්ඩියට ද, ස්වාමියාට ද, මෙසේ පවසන්නී ය. ‘පහව යව්. තෙපි කුමක් නම් දනිව් ද?’
ඒවමේවං ඛෝ භික්ඛවේ ඉධේකච්චෝ භික්ඛු යඤ්ඤදේව රත්තිං වා දිවසං වා අගාරස්මා අනගාරියං පබ්බජිතෝ හෝති, තාවදේවස්ස තිබ්බං හිරොත්තප්පං පච්චුපට්ඨිතං හෝති භික්ඛූසු භික්ඛුනීසු උපාසකේසු උපාසිකාසු අන්තමසෝ ආරාමිකසමණුද්දේසේසු. සෝ අපරේන සමයේන සංවාසමන්වාය විස්සාසමන්වාය ආචරියම්පි උපජ්ඣායම්පි ඒවමාහ : අපේථ කිං පන තුම්හේ ජානාථාති.
තස්මාතිහ භික්ඛවේ ඒවං සික්ඛිතබ්බං : අධුනාගතවධුකාසමේන චේතසා විහරිස්සාමාති. ඒවංහි වෝ භික්ඛවේ සික්ඛිතබ්බන්ති.
එසෙයින් ම මහණෙනි, මේ ශාසනයෙහි යම්කිසි භික්ෂුවක් යම් රැයක හෝ දහවලක හෝ ගිහිගෙයින් නික්ම සසුනෙහි පැවිදි වූයේ වෙයි ද, එකල්හී ඔහුට භික්ෂූන් කෙරෙහි ද, භික්ෂුණීන් කෙරෙහි ද, උපාසකයන් කෙරෙහි ද, උපාසිකාවන් කෙරෙහි ද යටත් පිරිසෙන් ආරාමික සේවකාදීන් කෙරෙහි ද, බලවත් හිරි ඔතප් පවතින්නේ වෙයි. එහෙත් පසු කාලයක එකට සිටීමෙන්, විශ්වාසය වැඩීමෙන් තම ගුරුවරයාට ද, උපාධ්‍යායන් වහන්සේට ද මෙසේ කියයි. ‘පහව යව්. තෙපි කුමක් නම් දන්නහුද?’ යි. එහෙයින් මහණෙනි, මේ අයුරින් හික්මිය යුත්තේ ය. අළුත ගෙනා ලේලිය යම්බඳු විලිබිය ඇති සිතකින් වසන්නී ද, එබඳු සිතකින් වාසය කරන්නෙමු යි. මහණෙනි, ඔබ මේ අයුරින් හික්මිය යුත්තේ ය.
සාදු! සාදු!! සාදු!!!
අසප්පුරිස වධුකා සූත්‍රය නිමා විය.
