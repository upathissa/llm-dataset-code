සංයුත්ත නිකාය
සගාථ වග්ගෝ
3.1.7. අත්ථකරණ සුත්තං
3.1.7. නඩු විසඳීම ගැන වදාළ දෙසුම
සාවත්ථියං...
සැවැත් නුවර ජේතවනාරාමයේදී .........................
ඒකමන්තං නිසින්‌නෝ ඛෝ රාජා පසේනදි කෝසලෝ භගවන්‌තං ඒතදවෝච. ඉධාහං භන්තේ අත්ථකරණේ නිසින්නෝ පස්‌සාමි ඛත්‌තියමහාසාලේපි බ්‍රාහ්‌මණමහාසාලේපි ගහපතිමහාසාලේපි අඩ්ඪේ මහද්‌ධනේ මහාභෝගේ පහූතජාතරූපරජතේ පහූතවිත්‌තූපකරණේ පහූතධනධඤ්‌ඤේ කාමහේතු කාමනිදානං කාමාධිකරණං සම්‌පජානමුසාභාසන්‌තේ. තස්‌ස මය්‌හං භන්තේ ඒතදහෝසි. අලන්දානි මේ අත්ථකරණේන, භද්‍රමුඛෝදානි අත්ථකරණේ න පඤ්‌ඤායිස්‌සතීති.
එකත්පසක සිටි පසේනදී කොසොල් රජතුමා භාග්‍යවතුන් වහන්සේට මෙහෙම කිව්වා.“ස්වාමීනි, මං නඩු විසඳන්න විනිශ්චය ආසනේ ඉන්න කොට, මහා සම්භාවනීය රාජවංශික උදවිය, සම්භාවනීය බ්‍රාහ්මණ වංශික උදවිය, සම්භාවනීය ගෘහපති උදවිය එනවා. ඔවුන්ට හොඳට ධනය තියෙනවා. හොඳට භවභෝග සම්පත් තියෙනවා. රන් රිදී පිරිල තියෙනවා. සැපසම්පත් ඕනතරම් තියෙනවා. ධනධාන්‍ය ඕනතරම් තියෙනවා. නමුත් ඔවුන් කාමය නිසාම, කාමය මුල් කරගෙන, කාමයෙන් ඇතිවෙච්ච ප්‍රශ්න නිසාම දැන දැන බොරු කියනවා. එතකොට ස්වාමීනි, මට මෙහෙම හිතෙනවා. මගේ මේ නඩු විසඳීම වැඩක් නෑ. ‘දැන් මේ අධිකරණ ශාලාවෙ ලස්සන මූණක් දකින්න නෑ නෙව’ කියලා.”
යේපි තේ මහාරාජ ඛත්‌තියමහාසාලා බ්‍රාහ්‌මණමහාසාලා ගහපතිමහාසාලා අඩ්ඪා මහද්‌ධනා මහාභෝගා පහූතජාතරූපරජතා පහූතවිත්‌තූපකරණා පහූතධනධඤ්‌ඤා කාමහේතු කාමනිදානං කාමාධිකරණං සම්‌පජානමුසා භාසන්‌ති, තේසං තං භවිස්‌සති දීඝරත්‌තං අහිතාය දුක්‌ඛායාති.
“පින්වත් මහාරාජ, රාජවංශික සම්භාවනීය උදවිය වෙන්න පුළුවනි, බ්‍රාහ්මණ වංශික උදවිය වෙන්න පුළුවනි, ගෘහපති සම්භාවනීය උදවිය වෙන්න පුළුවනි, මහා ධනවතුන් වෙන්නත් පුළුවනි, හොඳට භවබෝග සම්පත් තියෙන්නත් පුළුවන්, රන් රිදී පිරිල තියෙන්නත් පුළුවන්, ඔවුන්ට කොයිතරම් සැපසම්පත් තිබුනත්, ධනධාන්‍ය ඕන තරම් තිබුනත්, කාමය නිසා, කාමය මුල් කරගෙන, කාමයෙන් ඇතිවෙන ප්‍රශ්න නිසා දැන දැන බොරු කියනවා නම්, ඔවුන්ට ඒක බොහෝ කලක් අහිත පිණිස, දුක් පිණිස හේතු වේවි.
සාරත්‌තා කාමභෝගේසු ගිද්‌ධා කාමේසු මුච්‌ඡිතා
අතිසාරං න බුජ්‌ඣන්‌ති මච්‌ඡා ඛි‌පංව ඔඩ්ඩිතං
පච්‌ඡාසං කටුකං හෝති විපාකෝ හිස්‌ස පාපකෝති
කාම සැපයට සත්වයන් ඇලෙනවා. ගිජු වෙනවා. කාමයේ මුසපත් වෙනවා. අන්තිමේදී ඒකෙ සීමාව හොයාගන්න බැරුව යනවා. මසුන් මරන්න අටවපු කෙමනටයි රිංගන්නෙ කියල දන්නෙ නැති මාළුවො වගේ, පස්සෙ ඔවුන් දුකට පත්වෙනවා. ඒකෙ විපාකය පාපී දෙයක්.”
සාදු! සාදු!! සාදු!!!
