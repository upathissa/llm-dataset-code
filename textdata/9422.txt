අංගුත්තර නිකාය
පඤ්චක නිපාතෝ
5.1.5.7. පඤ්ච ධන සුත්තං
5.1.5.7. පස් වැදෑරුම් ධනය ගැන වදාළ දෙසුම
(සාවත්ථිනිදානං:)
සැවැත් නුවර දී ය ………
පඤ්චිමානි භික්ඛවේ ධනානි. කතමානි පඤ්ච? සද්ධාධනං, සීලධනං, සුතධනං, චාගධනං, පඤ්ඤාධනං.
මහණෙනි, මේ ධන පසකි. ඒ කවර පසක් ද යත්; ශ්‍රද්ධා ධනය ය, සීල ධනය ය, ශ්‍රැත ධනය ය, ත්‍යාග ධනය ය, ප්‍රඥා ධනය ය.
කතමඤ්ච භික්ඛවේ සද්ධාධනං? ඉධ භික්ඛවේ අරියසාවකෝ සද්ධෝ හෝති, සද්දහති තථාගතස්ස බෝධිං: “ඉතිපි සෝ භගවා අරහං ....(පෙ).... සත්ථා දේවමනුස්සානං බුද්ධෝ භගවා”ති. ඉදං වුච්චති භික්ඛවේ සද්ධාධනං.
මහණෙනි, ශ්‍රද්ධා ධනය යනු කුමක් ද? මහණෙනි, මෙහිලා ආර්ය ශ්‍රාවකයා සැදැහැවතෙක් වෙයි. තථාගතයන්ගේ අවබෝධය අදහන්නේ වෙයි. එනම් ‘ඒ භාග්‍යවතුන් වහන්සේ මේ මේ කරුණින් අරහං වන සේක. ….(පෙ)…. සත්ථා දේවමනුස්සානං වන සේක. බුද්ධ වන සේක. භගවා වන සේක’ යනුවෙනි. මහණෙනි, මෙය ශ්‍රද්ධා ධනය යැයි කියනු ලැබේ.
කතමඤ්ච භික්ඛවේ සීලධනං? ඉධ භික්ඛවේ අරියසාවකෝ පාණාතිපාතා පටිවිරතෝ හෝති ....(පෙ).... සුරාමේරයමජ්ජපමාදට්ඨානා පටිවිරතෝ හෝති ඉදං වුච්චති භික්ඛවේ සීලධනං.
මහණෙනි, සීල ධනය යනු කුමක් ද? මහණෙනි, මෙහිලා ආර්ය ශ්‍රාවකයා සතුන් මැරීමෙන් වැළකුණේ වෙයි. ….(පෙ)…. මත්වීමට ත්, ප්‍රමාදයට ත් හේතුවන මත්පැන් හා මත්ද්‍රව්‍ය භාවිතයෙන් වැළකුණේ වෙයි. මහණෙනි, මෙය සීල ධනය යැයි කියනු ලැබේ.
කතමඤ්ච භික්ඛවේ සුතධනං? ඉධ භික්ඛවේ අරියසාවකෝ බහුස්සුතෝ හෝති. (යේ තේ ධම්මා ....(පෙ).... කේවලපරිපුණ්ණං බ්‍රහ්මචරියං පකාසෙන්ති. තථාරූපාස්ස ධම්මා) ....(පෙ).... දිට්ඨියා සුප්පටිවිද්ධා. ඉදං වුච්චති භික්ඛවේ සුතධනං.
මහණෙනි, ශ්‍රැත ධනය යනු කුමක් ද? මහණෙනි, මෙහිලා ආර්ය ශ්‍රාවකයා බහුශ්‍රැත වූයේ වෙයි. (යම් ඒ ධර්මයෝ ….(පෙ)…. මුළුමනින් ම පිරිපුන් බඹසර ප්‍රකාශ කරත් ද එබඳු වූ ධර්මයෝ ඔහු විසින්) ….(පෙ)…. නුවණින් අවබෝධ කරන ලද්දාහු ය. මහණෙනි, මෙය ශ්‍රැත ධනය යැයි කියනු ලැබේ.
කතමඤ්ච භික්ඛවේ චාගධනං? ඉධ භික්ඛවේ අරියසාවකෝ විගතමලමච්ඡේරේන චේතසා අගාරං අජ්ඣාවසති මුත්තචාගෝ පයතපාණී වොස්සග්ගරතෝ යාචයෝගෝ දානසංවිභාගරතෝ. ඉදං වුච්චති භික්ඛවේ චාගධනං.
මහණෙනි, ත්‍යාග ධනය යනු කුමක් ද? මහණෙනි, මෙහිලා ආර්ය ශ්‍රාවකයා බැහැර කළ මසුරු මල ඇතිව ගිහි ගෙයි වසන්නේ වෙයි. දන් දීම පිණිස අත්හළේ වෙයි. දන් දීම පිණිස සෝදා ගත් අත් ඇත්තේ වෙයි. දන් දීමෙහි ඇලුණේ වෙයි. ඔහුගෙන් ඉල්ලීමට සුදුසු වෙයි. දන් බෙදීමෙහි ඇලුණේ වෙයි. මහණෙනි, මෙය ත්‍යාග ධනය යැයි කියනු ලැබේ.
කතමඤ්ච භික්ඛවේ පඤ්ඤාධනං? ඉධ භික්ඛවේ අරියසාවකෝ පඤ්ඤවා හෝති උදයත්ථගාමිනියා පඤ්ඤාය සමන්නාගතෝ අරියාය නිබ්බේධිකාය සම්මා දුක්ඛක්ඛයගාමිනියා. ඉදං වුච්චති භික්ඛවේ පඤ්ඤාධනං.
මහණෙනි, ප්‍රඥා ධනය යනු කුමක් ද? මහණෙනි, මෙහිලා ආර්ය ශ්‍රාවකයා ප්‍රඥාවන්ත වෙයි. හටගැනීම ත්, නැතිවීම ත් දැකීමට සමර්ථ ප්‍රඥාවෙන් යුක්ත වූයේ වෙයි. ආර්ය වූ තියුණු අවබෝධය ඇති කරවන, මැනැවින් දුක් ක්ෂය කරවන ප්‍රඥාවෙන් යුක්ත වූයේ වෙයි. මහණෙනි, මෙය ප්‍රඥා ධනය යැයි කියනු ලැබේ.
ඉමානි ඛෝ භික්ඛවේ පඤ්ච ධනානීති.
මහණෙනි, මේ වනාහී ධන පස යි.
(ගාථා)
යස්ස සද්ධා තථාගතේ අචලා සුප්පතිට්ඨිතා,
සීලඤ්ච යස්ස කල්‍යාණං අරියකන්තං පසංසිතං
1. යමෙක් තුළ තථාගතයන් වහන්සේ පිළිබඳ ව නොසෙල්වෙන පැහැදීමක් මැනැවින් පිහිටා ඇද්ද, යමෙකු හට නැණවතුන් විසින් පසසනු ලබන කල්‍යාණ වූ ආර්යකාන්ත සීලයක් ඇද්ද,
සංඝේ පසාදෝ යස්සත්ථි උජුභූතඤ්ච දස්සනං,
අදලිද්දෝති තං ආහු අමෝඝං තස්ස ජීවිතං
2. යමෙක් තුළ ශ්‍රාවක සංඝයා කෙරෙහි ප්‍රසාදයක් ඇද්ද, ඍජු වූ ධර්මාවබෝධයක් ඇද්ද, ඔහු නොදිළින්දෙක් යැයි කියති. ඔහුගේ ජීවිතය හිස් වූවක් නොවෙයි.
තස්මා සද්ධඤ්ච සීලඤ්ච පසාදං ධම්මදස්සනං,
අනුයුඤ්ජේථ මේධාවී සරං බුද්ධානසාසනං
3. එහෙයින් ශ්‍රද්ධාව ත්, සීලය ත්, සංඝයා කෙරෙහි ප්‍රසාදය ත්, ධර්මාවබෝධය ත් යන මේ කරුණු වලින් යුතු වූ නුවණැත්තා ධර්ම මාර්ගයෙහි යෙදෙමින් බුදුරජාණන් වහන්සේගේ අනුශාසනය සිහි කරන්නේ ය.
සාදු! සාදු!! සාදු!!!
පඤ්ච ධන සූත්‍රය නිමා විය.
