සංයුත්ත නිකාය
මහා වග්ගෝ
2.3.10. උදායී සුත්තං
2.3.10. උදායී තෙරුන්ට වදාළ දෙසුම
ඒකං සමයං භගවා සුම්භේසු විහරති සේතකං නාම සුම්භානං නිගමෝ. අථඛෝ ආයස්මා උදායී යේන භගවා තේනුපසංකමි. ....(පෙ).... ඒකමන්තං නිසින්නෝ ඛෝ ආයස්මා උදායී භගවන්තං ඒතදවෝච: අච්ඡරියං භන්තේ, අබ්භුතං භන්තේ, යාව බහුකතං ච මේ භන්තේ, භගවති පේමං ච ගාරවෝ ච හිරි ච ඔත්තප්පඤ්ච. අහං හි භන්තේ, පුබ්බේ අගාරිකභූතෝ සමානෝ අබහුකතෝ අහෝසිං ධම්මේන. අබහුකතෝ සංඝේන. සෝ ඛ්වාහං භන්තේ, භගවති පේමං ච ගාරවං ච හිරිං ච ඔත්තප්පඤ්ච සම්පස්සමානෝ අගාරස්මා අනගාරියං පබ්බජිං. තස්ස මේ භගවා ධම්මං දේසේසි: “ඉති රූපං, ඉති රූපස්ස සමුදයෝ, ඉති රූපස්ස අත්ථගමෝ, ඉති වේදනා ....(පෙ).... ඉති සඤ්ඤා ....(පෙ).... ඉති සංඛාරා ....(පෙ).... ඉති විඤ්ඤාණං, ඉති විඤ්ඤාණස්ස සමුදයෝ, ඉති විඤ්ඤාණස්ස අත්ථගමෝ”ති.
එක් සමයක භාග්‍යවතුන් වහන්සේ සුම්භ ජනපදයෙහි සේතක නම් සුම්භයන්ගේ නියම්ගමෙහි වැඩවසන සේක. එකල්හී ආයුෂ්මත් උදායී තෙරණුවෝ භාග්‍යවතුන් වහන්සේ වෙත පැමිණියහ. ….(පෙ)…. එකත්පස් ව හුන් ආයුෂ්මත් උදායී තෙරණුවෝ භාග්‍යවතුන් වහන්සේට මෙය සැළකළහ.
“ස්වාමීනී, ආශ්චර්යයකි! ස්වාමීනී, අද්භූතයකි! ස්වාමීනී, භාග්‍යවතුන් වහන්සේ කෙරෙහි මා තුළ ප්‍රේමය ත්, ගෞරවය ත්, ලැජ්ජා භය ත්, කෙතෙක් බුහුමන් කරන ලද්දේ ද යත්, ස්වාමීනී, කලින් ගිහි ව සිටිද්දී මම ධර්මයෙන් බුහුමන් කරන ලද්දේ නොවෙමි. සංඝයා විසින් බුහුමන් කරන ලද්දේ නොවෙමි. ස්වාමීනී, ඒ මම භාග්‍යවතුන් වහන්සේ කෙරෙහි ප්‍රේමය ත්, ගෞරවය ත්, ලැජ්ජාව ත්, භය ත් දකිමින් ගිහි ගෙය අත්හැර අනගාරික සසුනෙහි පැවිදි වීමි. ඒ මට භාග්‍යවතුන් වහන්සේ ධර්මය දේශනා කළ සේක. එනම් ‘මෙසේ රූපය ය. මෙසේ රූපයේ හටගැනීම ය. මෙසේ රූපයෙහි නැතිවීම ය. මෙසේ විඳීම ය ….(පෙ)…. මෙසේ සංඥාව ය ….(පෙ)…. මෙසේ සංස්කාරයන් ය ….(පෙ)…. මෙසේ විඤ්ඤාණය ය. මෙසේ විඤ්ඤාණයේ හටගැනීම ය. මෙසේ විඤ්ඤාණයේ නැතිවීම ය’ වශයෙනි.
සෝ ඛ්වාහං භන්තේ, සුඤ්ඤාගාරගතෝ ඉමේසු පඤ්චසු උපාදානක්ඛන්ධේසු උක්කුජ්ජාවකුජ්ජං සම්පරිවත්තෙන්තෝ ඉදං දුක්ඛන්ති යථාභූතං අබ්භඤ්ඤාසිං, අයං දුක්ඛසමුදයෝති යථාභූතං අබ්භඤ්ඤාසිං, අයං දුක්ඛනිරෝධෝති යථාභූතං අබ්භඤ්ඤාසිං, අයං දුක්ඛනිරෝධගාමිනීපටිපදාති යථාභූතං අබ්භඤ්ඤාසිං. ධම්මෝ ච මේ භන්තේ, අභිසමිතෝ මග්ගෝ ච මේ පටිලද්ධෝ, යෝ මේ භාවිතෝ බහුලීකතෝ තථා තථා විහරන්තං තථත්තාය උපනෙස්සති. යථාහං “ඛීණා ජාති වුසිතං බ්‍රහ්මචරියං කතං කරණීයං නාපරං ඉත්ථත්තායා”ති පජානිස්සාමි. සතිසම්බොජ්ඣංගෝ මේ භන්තේ, පටිලද්ධෝ, යෝ මේ භාවිතෝ බහුලීකතෝ තථා තථා විහරන්තං තථත්තාය උපනෙස්සති, යථාහං “ඛීණා ජාති වුසිතං බ්‍රහ්මචරියං කතං කරණීයං නාපරං ඉත්ථත්තායා”ති පජානිස්සාමි ....(පෙ).... උපෙක්ඛාසම්බොජ්ඣංගෝ ඛෝ මේ භන්තේ, පටිලද්ධෝ යෝ මේ භාවිතෝ බහුලීකතෝ තථා තථා විහරන්තං තථත්තාය උපනෙස්සති, යථාහං “ඛීණා ජාති, වුසිතං බ්‍රහ්මචරියං කතං කරණීයං නාපරං ඉත්ථත්තායා”ති පජානිස්සාමි. අයං ඛෝ මේ භන්තේ, මග්ගෝ පටිලද්ධෝ, යෝ මේ භාවිතෝ බහුලීකතෝ තථා තථා විහරන්තං තථත්තාය උපනෙස්සති, යථාහං “ඛීණා ජාති, වුසිතං බ්‍රහ්මචරියං, කතං කරණීයං, නාපරං ඉත්ථත්තායා”ති පජානිස්සාමීති.
ස්වාමීනී, ඒ මම නිදහස් තැනකට ගොස් මේ පංච උපාදානස්කන්ධයන් පිළිබඳ ව හටගැනීම – වැනසීම නුවණින් විමසා බලමින් මේ දුක යැයි ඒ වූ සැටියෙන් ම අවබෝධ කළෙමි. මේ දුකෙහි හටගැනීම යැයි ඒ වූ සැටියෙන් ම අවබෝධ කළෙමි. මේ දුකෙහි නිරුද්ධ වීම යැයි ඒ වූ සැටියෙන් ම අවබෝධ කළෙමි. මේ දුක නිරුද්ධ වන්නා වූ මාර්ගය යැයි ඒ වූ සැටියෙන් ම අවබෝධ කළෙමි. ස්වාමීනී, මා විසින් ධර්මය ත් අවබෝධ කරන ලදී. මාර්ගය ත් ලබන ලදී. මා විසින් යම් මාර්ගයක් භාවිත කරන ලද්දේ ද, බහුල කරන ලද්දේ ද, ඒ ඒ අයුරින් වාසය කරද්දී ඒ අයුරින් ම ප්‍රතිඵලයට පමුණුවන්නේ ය. යම් සේ මම ‘ඉපදීම ක්ෂය විය. බඹසර වාසය නිමවන ලදී. කළ යුත්ත කරන ලදී. නිවන පිණිස වෙන කළ යුතු දෙයක් නැත්තේ යැ’යි දැනගන්නෙම් ද, එසේ ය.
ස්වාමීනී, මා විසින් සති සම්බොජ්ඣංගය ලබන ලදී. මා විසින් යම් බොජ්ඣංගයක් භාවිත කරන ලද්දේ ද, බහුල කරන ලද්දේ ද, ඒ ඒ අයුරින් වාසය කරද්දී ඒ අයුරින් ම ප්‍රතිඵලයට පමුණුවන්නේ ය. යම් සේ මම ‘ඉපදීම ක්ෂය විය. බඹසර වාසය නිමවන ලදී. කළ යුත්ත කරන ලදී. නිවන පිණිස වෙන කළ යුතු දෙයක් නැත්තේ යැ’යි දැනගන්නෙම් ද, එසේ ය. ….(පෙ)…. ස්වාමීනී, මා විසින් උපෙක්ඛා සම්බොජ්ඣංගය ලබන ලදී. මා විසින් යම් බොජ්ඣංගයක් භාවිත කරන ලද්දේ ද, බහුල කරන ලද්දේ ද, ඒ ඒ අයුරින් වාසය කරද්දී ඒ අයුරින් ම ප්‍රතිඵලයට පමුණුවන්නේ ය. යම් සේ මම ‘ඉපදීම ක්ෂය විය. බඹසර වාසය නිමවන ලදී. කළ යුත්ත කරන ලදී. නිවන පිණිස වෙන කළ යුතු දෙයක් නැත්තේ යැ’යි දැනගන්නෙම් ද, එසේ ය.”
“ස්වාමීනී, මා විසින් මේ මාර්ගය ලබන ලදී. ඒ ඒ අයුරින් ඒ ඒ අයුරින් වාසය කරද්දී ඒ අයුරින් ම ප්‍රතිඵලයට පමුණුවන්නේ ය. යම් සේ මම ‘ඉපදීම ක්ෂය විය. බඹසර වාසය නිමවන ලදී. කළ යුත්ත කරන ලදී. නිවන පිණිස වෙන කළ යුතු දෙයක් නැත්තේ යැ’යි දැනගන්නෙම් ද, එසේ ය.”
සාධු සාධු උදායි, ඒසෝ හි තේ උදායි, මග්ගෝ පටිලද්ධෝ, යෝ තේ භාවිතෝ බහුලීකතෝ තථා තථා විහරන්තං තථත්තාය උපනෙස්සති යථා ත්වං “ඛීණා ජාති, වුසිතං බ්‍රහ්මචරියං කතං කරණීයං නාපරං ඉත්ථත්තායා”ති පජානිස්සසීති.
“උදායී, යහපති, යහපති. උදායී, ඔබ විසින් මේ මාර්ගය ලබන ලද්දේ ය. ඔබ විසින් යම් මාර්ගයක් වඩන ලද්දේ ද, බහුල කරන ලද්දේ ද, ඒ ඒ අයුරින් වාසය කරද්දී ‘ඉපදීම ක්ෂය විය. බඹසර වාසය නිමවන ලදී. කළ යුත්ත කරන ලදී. නිවන පිණිස වෙන කළ යුතු දෙයක් නැත්තේ යැ’යි යම් සේ ඔබ දැනගන්නෙහි නම් එසේ ඒ බව පිණිස පමුණුවනු ලබන්නේ ය.”
සාදු! සාදු!! සාදු!!!
උදායී සූත්‍රය නිමා විය.
උදායීවග්ගෝ තතියෝ.
තුන්වෙනි උදායී වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
බෝධාය දේසනා ඨානා යෝනිසෝ’පරිහානියා,
ඛයෝ නිරෝධෝ නිබ්බේධෝ ඒකධම්මෝ උදායි චාති
බෝධාය සූත්‍රය, දේසනා සූත්‍රය, ඨාන සූත්‍රය, යෝනිසෝ සූත්‍රය, අපරිහානීය සූත්‍රය, ඛය සූත්‍රය, නිරෝධ සූත්‍රය, නිබ්බේධ සූත්‍රය, ඒකධම්ම සූත්‍රය සහ උදායී සූත්‍රය වශයෙන් සූත්‍ර දසයකි.
