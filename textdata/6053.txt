සංයුත්ත නිකාය
මහා වග්ගෝ
2.6.6. අභය සුත්තං
2.6.6. අභය රාජකුමාරයාට වදාළ දෙසුම
ඒකං සමයං භගවා රාජගහේ විහරති ගිජ්ඣකූටේ පබ්බතේ. අථ ඛෝ අභයෝ රාජකුමාරෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ අභයෝ රාජකුමාරෝ භගවන්තං ඒතදවෝච: පූරණෝ භන්තේ, කස්සපෝ ඒවමාහ: “නත්ථි හේතු නත්ථි පච්චයෝ අඤ්ඤාණාය අදස්සනාය. අහේතුඅප්පච්චයා අඤ්ඤාණං අදස්සනං හෝති. නත්ථි හේතු නත්ථි පච්චයෝ ඤාණදස්සනාය අහේතු අප්පච්චයා ඤාණදස්සනං හෝතීති. ඉධ භගවා කිමාහා”ති. අත්ථි රාජකුමාර, හේතු අත්ථි පච්චයෝ අඤ්ඤාණාය අදස්සනාය. සහේතු, සප්පච්චයා අඤ්ඤාණං අදස්සනං හෝති. අත්ථි රාජකුමාර හේතු අත්ථි පච්චයෝ ඤාණදස්සනාය. සහේතු සප්පච්චයා ඤාණදස්සනං හෝතීති. කතමෝ පන භන්තේ, හේතු කතමෝ පච්චයෝ අඤ්ඤාණාය අදස්සනාය. කථං සහේතු සප්පච්චයා අඤ්ඤාණං අදස්සනං හෝතීති.
එක් සමයක භාග්‍යවතුන් වහන්සේ රජගහ නුවර ගිජ්ඣකූට පර්වතයෙහි වැඩවෙසෙන සේක. එකල්හී අභය රාජකුමාරයා භාග්‍යවතුන් වහන්සේ වෙත පැමිණියේ ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳ ගත්තේ ය. එකත්පස් ව හුන් අභය රාජකුමාරයා භාග්‍යවතුන් වහන්සේට මෙය පැවසුවේ ය.
“ස්වාමීනී, පූරණ කස්සප මෙසේ කියයි. ‘නොදැනීමට, නොදැකීමට හේතුවක් නැත්තේ ය. ප්‍රත්‍යයක් නැත්තේ ය. හේතු රහිත ව, ප්‍රත්‍ය රහිත ව නොදැනීම ත්, නොදැකීම ත් වෙයි. දැනීමට, දැකීමට හේතුවක් නැත්තේ ය, ප්‍රත්‍යයක් නැත්තේ ය. හේතු රහිත ව, ප්‍රත්‍ය රහිත ව දැනීම ත්, දැකීම ත් වෙයි’ භාග්‍යවතුන් වහන්සේ මෙහිලා කුමක් වදාරණ සේක් ද?”
“රාජකුමාරය, නොදැනීමට නොදැකීමට හේතුවක් ඇත්තේ ය. ප්‍රත්‍යයක් ඇත්තේ ය. හේතු සහිත ව, ප්‍රත්‍ය සහිත ව නොදැනීම ත්, නොදැකීම ත් වෙයි. රාජකුමාරය, දැනීමට දැකීමට හේතුවක් ඇත්තේ ය. ප්‍රත්‍යයක් ඇත්තේ ය. හේතු සහිත ව, ප්‍රත්‍ය සහිත ව දැනීම ත්, දැකීම ත් වෙයි.”
“ස්වාමීනී, නොදැනීමට නොදැකීමට හේතුව කුමක් ද? ප්‍රත්‍යය කුමක් ද? හේතු සහිත ව, ප්‍රත්‍ය සහිත ව නොදැනීම නොදැකීම කෙසේ වෙයි ද?”
යස්මිං ඛෝ රාජකුමාර, සමයේ කාමරාගපරියුට්ඨිතේන චේතසා විහරති කාමරාගපරේතේන, උප්පන්නස්ස ච කාමරාගස්ස නිස්සරණං යථාභූතං න ජානාති න පස්සති. අයම්පි ඛෝ රාජකුමාර, හේතු අයං පච්චයෝ අඤ්ඤාණාය අදස්සනාය. ඒවං සහේතු සප්පච්චයා අඤ්ඤාණං අදස්සනං හෝති. පුන චපරං රාජකුමාර, යස්මිං සමයේ බ්‍යාපාදපරියුට්ඨිතේන චේතසා විහරති බ්‍යාපාදපරේතේන. උප්පන්නස්ස ච බ්‍යාපාදස්ස නිස්සරණං යථාභූතං න ජානාති න පස්සති. අයම්පි ඛෝ රාජකුමාර, හේතු අයං පච්චයෝ අඤ්ඤාණාය අදස්සනාය. ඒවම්පි සහේතුසප්පච්චයා අඤ්ඤාණං අදස්සනං හෝති. පුන චපරං රාජකුමාර, යස්මිං සමයේ ථීනමිද්ධපරියුට්ඨිතේන චේතසා විහරති ථීනමිද්ධපරේතේන. උප්පන්නස්ස ච ථීනමිද්ධස්ස නිස්සරණං යථාභූතං න ජානාති න පස්සති. අයම්පි ඛෝ රාජකුමාර, හේතු අයං පච්චයෝ අඤ්ඤාණාය අදස්සනාය. ඒවම්පි සහේතුසප්පච්චයා අඤ්ඤාණං අදස්සනං හෝති. පුන චපරං රාජකුමාර, යස්මිං සමයේ උද්ධච්චකුක්කුච්චපරියුට්ඨිතේන චේතසා විහරති උද්ධච්චකුක්කුච්චපරේතේන. උප්පන්නස්ස ච උද්ධච්චකුක්කුච්චස්ස නිස්සරණං යථාභූතං න ජානාති න පස්සති. අයම්පි ඛෝ රාජකුමාර, හේතු අයං පච්චයෝ අඤ්ඤාණාය අදස්සනාය. ඒවම්පි සහේතුසප්පච්චයා අඤ්ඤාණං අදස්සනං හෝති. පුන ච පරං රාජකුමාර, යස්මිං සමයේ විචිකිච්ඡාපරියුට්ඨිතේන චේතසා විහරති විචිකිච්ඡාපරේතේන. උප්පන්නාය ච විචිකිච්ඡාය නිස්සරණං යථාභූතං න ජානාති, න පස්සති. අයම්පි ඛෝ රාජකුමාර, හේතු අයං පච්චයෝ අඤ්ඤාණාය අදස්සනාය. ඒවං සහේතුසප්පච්චයා අඤ්ඤාණං අදස්සනං හෝතීති.
“රාජකුමාරය, යම් අවස්ථාවක කාමරාගයට යට වූ සිතින්, කාමරාගයෙන් මැඩගත් සිතින් වාසය කරයි ද, උපන් කාමරාගයෙන් නිදහස් වීමක් ඒ වූ සැටියකින් නොදනියි ද, නොදකියි ද, රාජකුමාරය, නොදැනීමට ත්, නොදැකීමට ත් මෙය ද හේතුවකි. මෙය ද ප්‍රත්‍යයකි. මෙසේ හේතු සහිත ව, ප්‍රත්‍ය සහිත ව, නොදැනීම නොදැකීම වෙයි.
තව ද රාජකුමාරය, යම් අවස්ථාවක ව්‍යාපාදයට යට වූ සිතින්, ව්‍යාපාදයෙන් මැඩගත් සිතින් වාසය කරයි ද, උපන් ව්‍යාපාදයෙන් නිදහස් වීමක් ඒ වූ සැටියකින් නොදනියි ද, නොදකියි ද, රාජකුමාරය, නොදැනීමට ත්, නොදැකීමට ත් මෙය ද හේතුවකි. මෙය ද ප්‍රත්‍යයකි. මෙසේ හේතු සහිත ව, ප්‍රත්‍ය සහිත ව, නොදැනීම නොදැකීම වෙයි.
තව ද රාජකුමාරය, යම් අවස්ථාවක ථීනමිද්ධයට යට වූ සිතින්, ථීනමිද්ධයෙන් මැඩගත් සිතින් වාසය කරයි ද, උපන් ථීනමිද්ධයෙන් නිදහස් වීමක් ඒ වූ සැටියකින් නොදනියි ද, නොදකියි ද, රාජකුමාරය, නොදැනීමට ත්, නොදැකීමට ත් මෙය ද හේතුවකි. මෙය ද ප්‍රත්‍යයකි. මෙසේ හේතු සහිත ව, ප්‍රත්‍ය සහිත ව, නොදැනීම නොදැකීම වෙයි.
තව ද රාජකුමාරය, යම් අවස්ථාවක උද්ධච්ච කුක්කුච්චයට යට වූ සිතින්, උද්ධච්ච කුක්කුච්චයෙන් මැඩගත් සිතින් වාසය කරයි ද, උපන් උද්ධච්ච කුක්කුච්චයෙන් නිදහස් වීමක් ඒ වූ සැටියකින් නොදනියි ද, නොදකියි ද, රාජකුමාරය, නොදැනීමට ත්, නොදැකීමට ත් මෙය ද හේතුවකි. මෙය ද ප්‍රත්‍යයකි. මෙසේ හේතු සහිත ව, ප්‍රත්‍ය සහිත ව, නොදැනීම නොදැකීම වෙයි.
තව ද රාජකුමාරය, යම් අවස්ථාවක විචිකිච්ඡාවට යට වූ සිතින්, විචිකිච්ඡාවෙන් මැඩගත් සිතින් වාසය කරයි ද, උපන් විචිකිච්ඡාවෙන් නිදහස් වීමක් ඒ වූ සැටියකින් නොදනියි ද, නොදකියි ද, රාජකුමාරය, නොදැනීමට ත්, නොදැකීමට ත් මෙය ද හේතුවකි. මෙය ද ප්‍රත්‍යයකි. මෙසේ හේතු සහිත ව, ප්‍රත්‍ය සහිත ව, නොදැනීම නොදැකීම වෙයි.”
කෝ නාමෝයං භන්තේ, ධම්මපරියායෝති. නීවරණා නාමේතේ රාජකුමාරාති. තග්ඝ භගව නීවරණා, තග්ඝ සුගත නීවරණා. ඒකමේකේනපි ඛෝ භන්තේ, නීවරණේන අභිභූතෝ යථාභූතං න ජානෙය්‍ය න පස්සෙය්‍ය, කෝ පන වාදෝ පඤ්චහි නීවරණේහි. කතමෝ පන භන්තේ, හේතු කතමෝ පච්චයෝ ඤාණදස්සනාය කථං සහේතුසප්පච්චයා ඤාණදස්සනං හෝතීති.
“ස්වාමීනී, මේ ධර්ම ක්‍රමයෙහි නම කුමක් ද?”
“රාජකුමාරය, මේවා නීවරණයෝ නම් වෙති.”
“භාග්‍යවතුන් වහන්ස, ඒකාන්තයෙන් ම නීවරණයෝ ය. සුගතයන් වහන්ස, ඒකානත්යෙන් ම නීවරණයෝ ය. ස්වාමීනී, මේ එක් එක් නීවරණයකින් පවා යටකොට ගත්තේ නම් ඇත්ත ඇති සැටියෙන් නොදන්නේ ය. නොදක්නේ ය. නීවරණයන් පහකින් මැඩගත් කල්හී කවර කථා ද?
ස්වාමීනී, දැනීමට ත්, දැකීමට ත් හේතුව කුමක් ද? ප්‍රත්‍යය කුමක් ද? හේතු සහිත ව ප්‍රත්‍යය සහිත ව දැනීම ත් දැකීම ත් කෙසේ ඇතිවෙයි ද?”
ඉධ රාජකුමාර, භික්ඛු සතිසම්බොජ්ඣංගං භාවේති, විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. සෝ සතිසම්බොජ්ඣංගං භාවිතේන චිත්තේන යථාභූතං ජානාති පස්සති. අයම්පි ඛෝ රාජකුමාර, හේතු අයං පච්චයෝ ඤාණදස්සනාය. ඒවං සහේතු සප්පච්චයා ඤාණදස්සනං හෝති. ....(පෙ).... පුන චපරං රාජකුමාර, භික්ඛු උපේඛාසම්බොජ්ඣංගං භාවේති, විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. සෝ උපේඛාසම්බොජ්ඣංගං භාවිතේන චිත්තේන යථාභූතං ජානාති පස්සති. අයම්පි ඛෝ රාජකුමාර, හේතු, අයං පච්චයෝ ඤාණදස්සනාය. ඒවම්පි සහේතුසප්පච්චයා ඤාණදස්සනං හෝතීති.
“රාජකුමාරය මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව සති සම්බොජ්ඣංගය වඩයි. ඔහු සති සම්බොජ්ඣංගය වැඩූ සිතින් ඇත්ත ඇති සැටියෙන් දනියි. දකියි. රාජකුමාරය, දැනීමට ත්, දැකීමට ත් මෙය ද හේතුවකි. මෙය ද ප්‍රත්‍යයකි. මෙසේ හේතු සහිත ව, ප්‍රත්‍ය සහිත ව, නොදැනීම නොදැකීම වෙයි. ….(පෙ)…. තව ද රාජකුමාරය, භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව උපේක්ෂා සම්බොජ්ඣංගය වඩයි. ඔහු උපේක්ෂා සම්බොජ්ඣංගය වැඩූ සිතින් ඇත්ත ඇති සැටියෙන් දනියි. දකියි. රාජකුමාරය, දැනීමට ත්, දැකීමට ත් මෙය ද හේතුවකි. මෙය ද ප්‍රත්‍යයකි. මෙසේ හේතු සහිත ව, ප්‍රත්‍ය සහිත ව, නොදැනීම නොදැකීම වෙයි.”
කෝනාමෝයං භන්තේ, ධම්මපරියායෝ’ති. බොජ්ඣංගා නාමේතේ රාජකුමාරාති. තග්ඝ භගව බොජ්ඣංගා, තග්ඝ සුගත බොජ්ඣංගා. ඒකමේකේනපි ඛෝ භන්තේ, බොජ්ඣංගේන සමන්නාගතෝ යථාභූතං ජානෙය්‍ය පස්සෙය්‍ය, කෝ පන වාදෝ සත්තහි බොජ්ඣංගේහි. යෝ’පි මේ භන්තේ, ගිජ්ඣකූටපබ්බතං ආරෝහන්තස්ස කායකිලමථෝ චිත්තකිලමථෝ, සෝ’පි මේ පටිප්පස්සද්ධෝ, ධම්මෝ ච මේ අභිසමිතෝති.
“ස්වාමීනී, මේ ධර්ම ක්‍රමයෙහි නම කුමක් ද?”
“රාජකුමාරය, මේවා බොජ්ඣංගයෝ නම් වෙති.”
“භාග්‍යවතුන් වහන්ස, ඒකාන්තයෙන් ම බොජ්ඣංගයෝ ය. සුගතයන් වහන්ස, ඒකාන්තයෙන් ම බොජ්ඣංගයෝ ය. ස්වාමීනී, මේ එක් එක් බොජ්ඣංගයකින් පවා යුක්ත වූයේ ඇත්ත ඇති සැටියෙන් දන්නේ ය. දක්නේ ය. බොජ්ඣංග සතෙන් යුක්ත වූ කල්හී කවර කථා ද? ස්වාමීනී, ගිජ්ඣකූට පර්වතයට නැගෙන මාගේ කයෙහි යම් වෙහෙසක් තිබුණේ ද, සිතෙහි යම් වෙහෙසක් තිබුණේ ද, මා තුළ එය ත් සංසිඳී ගියේ ය. මා හට ධර්මය ත් අවබෝධ වූයේ ය.”
සාදු! සාදු!! සාදු!!!
අභය සූත්‍රය නිමා විය.
බොජ්ඣංගවග්ගෝ පඨමෝ.
හයවෙනි බොජ්ඣංග වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
ආහාරපරියායග්ගි මෙත්තං සංගාරවේන ච
අභයෝ පුච්ඡිතෝ පඤ්හං ගිජ්ඣකූටම්හි පබ්බතේති
ආහාර සූත්‍රය, පරියාය සූත්‍රය, අග්ගි සූත්‍රය, මෙත්ත සූත්‍රය, සංගාරව සූත්‍රය, ගිජුකුළු පව්වෙහි දී අභය රාජ කුමරු ඇසූ ප්‍රශ්නය ඇතුළත් අභය සූත්‍රය වශයෙන් සූත්‍ර සයකි.
