අංගුත්තර නිකාය
දුක නිපාතෝ
8. (3) සනිමිත්තවග්ගෝ
8. (3) සනිමිත්ත වර්ගය
2.2.8.1.
(සාවත්ථි නිදානං:)
සැවැත් නුවරදී ............
27. සනිමිත්තා භික්ඛවේ උප්පජ්ජන්ති පාපකා අකුසලා ධම්මා, නෝ අනිමිත්තා. තස්සේව නිමිත්තස්ස පහානා ඒවං තේ පාපකා අකුසලා ධම්මා න හොන්තීති.
පින්වත් මහණෙනි, අරමුණු සහිතවමයි පාපී අකුසල් උපදින්නේ. අරමුණු රහිතව නොවෙයි. ඒ අරමුණුම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.2.
28. සනිදානා භික්ඛවේ උප්පජ්ජන්ති පාපකා අකුසලා ධම්මා, නෝ අනිදානා. තස්සේව නිදානස්ස පහානා ඒවං තේ පාපකා අකුසලා ධම්මා න හොන්තීති.
28. පින්වත් මහණෙනි, මූලික පදනමක් සහිතවමයි පාපී අකුසල් උපදින්නේ. මූලික පදනමක් රහිතව නොවෙයි. ඒ මූලික පදනමම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.3.
29. සහේතුකා භික්ඛවේ උප්පජ්ජන්ති පාපකා අකුසලා ධම්මා, නෝ අහේතුකා. තස්සේව හේතුස්ස පහානා ඒවං තේ පාපකා අකුසලා ධම්මා න හොන්තීති.
29. පින්වත් මහණෙනි, හේතු සහිතවමයි පාපී අකුසල් උපදින්නේ. හේතු රහිතව නොවෙයි. ඒ හේතුම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.4.
30. සප්පච්චයා භික්ඛවේ උප්පජ්ජන්ති පාපකා අකුසලා ධම්මා නෝ අප්පච්චයා. තස්සේව පච්චයස්ස පහානා ඒවං තේ පාපකා අකුසලා ධම්මා න හොන්තීති.
30. පින්වත් මහණෙනි, ප්‍රත්‍යය සහිතවමයි පාපී අකුසල් උපදින්නේ. ප්‍රත්‍යය රහිතව නොවෙයි. ඒ ප්‍රත්‍යයම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.5.
31. සරූපා භික්ඛවේ උප්පජ්ජන්ති පාපකා අකුසලා ධම්මා, නෝ අරූපා. තස්සේව රූපස්ස පහානා ඒවං තේ පාපකා අකුසලා ධම්මා න හොන්තීති.
31. පින්වත් මහණෙනි, රූප උපාදානස්කන්ධය සහිතවමයි පාපී අකුසල් උපදින්නේ. රූප උපාදානස්කන්ධය රහිතව නොවෙයි. ඒ රූප උපාදානස්කන්ධයම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.6.
32. සවේදනා භික්ඛවේ උප්පජ්ජන්ති පාපකා අකුසලා ධම්මා, නෝ අවේදනා. තස්සායේව වේදනාය පහානා ඒවං තේ පාපකා අකුසලා ධම්මා න හොන්තීති.
32. පින්වත් මහණෙනි, වේදනා උපාදානස්කන්ධය සහිතවමයි පාපී අකුසල් උපදින්නේ. වේදනා උපාදානස්කන්ධය රහිතව නොවෙයි. ඒ වේදනා උපාදානස්කන්ධයම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.7.
33. සසඤ්ඤා භික්ඛවේ උප්පජ්ජන්ති පාපකා අකුසලා ධම්මා, නෝ අසඤ්ඤා. තස්සායේව සඤ්ඤාය පහානා ඒවං තේ පාපකා අකුසලා ධම්මා න හොන්තීති.
33. පින්වත් මහණෙනි, සඤ්ඤා උපාදානස්කන්ධය සහිතවමයි පාපී අකුසල් උපදින්නේ. සඤ්ඤා උපාදානස්කන්ධය රහිතව නොවෙයි. ඒ සඤ්ඤා උපාදානස්කන්ධයම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.8.
34. සසංඛාරා භික්ඛවේ උප්පජ්ජන්ති පාපකා අකුසලා ධම්මා, නෝ අසංඛාරා. තේසං යේව සංඛාරානං පහානා ඒවං තේ පාපකා අකුසලා ධම්මා න හොන්තීති.
34. පින්වත් මහණෙනි, සංස්කාර උපාදානස්කන්ධය සහිතවමයි පාපී අකුසල් උපදින්නේ. සංස්කාර උපාදානස්කන්ධය රහිතව නොවෙයි. ඒ සංස්කාර උපාදානස්කන්ධයම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.9.
35. සවිඤ්ඤාණා භික්ඛවේ උප්පජ්ජන්ති පාපකා අකුසලා ධම්මා, නෝ අවිඤ්ඤාණා. තස්සේව විඤ්ඤාණස්ස පහානා ඒවං තේ පාපකා අකුසලා ධම්මා න හොන්තීති.
35. පින්වත් මහණෙනි, විඤ්ඤාණ උපාදානස්කන්ධය සහිතවමයි පාපී අකුසල් උපදින්නේ. විඤ්ඤාණ උපාදානස්කන්ධය රහිතව නොවෙයි. ඒ විඤ්ඤාණ උපාදානස්කන්ධයම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ. 
2.2.8.10.
36. සංඛතාරම්මණා භික්ඛවේ උප්පජ්ජන්ති පාපකා අකුසලා ධම්මා, නෝ අසංඛතාරම්මණා. තස්සේව සංඛතස්ස පහානා ඒවං තේ පාපකා අකුසලා ධම්මා න හොන්තීති.
36. පින්වත් මහණෙනි, හේතු ප්‍රත්‍යයෙන් හටගත් අරමුණුවලින් තමයි පාපී අකුසල් උපදින්නේ. හේතු ප්‍රත්‍යයෙන් හට නොගත් අරමුණුවලින් නම් නොවෙයි. ඒ හේතු ප්‍රත්‍යයෙන් හටගත් දේ ම ප්‍රහීණ කිරීමෙන් තමයි මේ විදිහට ඒ පාපී අකුසල් නැති වෙන්නෙ.
වග්ගෝ අට්ඨමෝ.

අටවෙනි වර්ගයයි.
