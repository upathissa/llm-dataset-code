සංයුත්ත නිකාය
සළායතන වග්ගෝ
4.1.12. උපාදාන සුත්තං
4.1.12. බැඳීයාම ගැන වදාළ දෙසුම
උපාදානං උපාදානන්ති පනාවුසෝ සාරිපුත්ත වුච්චති. කතමන්නු ඛෝ ආවුසෝ උපාදානන්ති. චත්තාරිමානි ආවුසෝ උපාදානානි: කාමුපාදානං දිට්ඨුපාදානං සීලබ්බතූපාදානං අත්තවාදූපාදානං. ඉමානි ඛෝ ආවුසෝ චත්තාරි උපාදානානීති. අත්ථි පනාවුසෝ මග්ගෝ අත්ථි පටිපදා ඒතේසං උපාදානානං පහානායාති. අත්ථි ඛෝ ආවුසෝ මග්ගෝ අත්ථි පටිපදා ඒතේසං උපාදානානං පහානායාති. කතමෝ පනාවුසෝ මග්ගෝ කතමා පටිපදා ඒතේසං උපාදානානං පහානායාති. අයමේව ඛෝ අරියෝ අට්ඨංගිකෝ මග්ගෝ ඒතේසං උපාදානානං පහානාය, සෙය්‍යථිදං: සම්මාදිට්ඨි ....(පෙ).... සම්මාසමාධි. අයං ඛෝ ආවුසෝ මග්ගෝ අයං පටිපදා ඒතේසං උපාදානානං පහානායාති. භද්දකෝ ආවුසෝ මග්ගෝ භද්දිකා පටිපදා ඒතේසං උපාදානානං පහානාය. අලඤ්ච පනාවුසෝ සාරිපුත්ත අප්පමාදායාති.
“ප්‍රිය ආයුෂ්මත් සාරිපුත්තයෙනි, බැඳීයාම, බැඳීයාම කියලා කියනවා. ප්‍රිය ආයුෂ්මතුනි, බැඳීයාම කියන්නේ මොනවාද?” “ආයුෂ්මත, මේ බැඳීයාම් හතරක් තියෙනවා. කාමයට බැඳීයාම, දාෂ්ටි වලට බැඳීයාම, සීලව්‍රතයන්ට බැඳීයාම හා ‘මාගේ ය, මම ය, මාගේ ආත්මය ය’ යන ආදී ආත්මවාදයට බැඳීයාම යි. ආයුෂ්මත, මේ තමයි බැඳීයාම් හතර.” “ප්‍රිය ආයුෂ්මතුනි, ඔය බැඳීයාම් ප්‍රහාණය කිරීම පිණිස මාර්ගයක් තියෙනවාද? ප්‍රතිපදාවක් තියෙනවාද?” “ආයුෂ්මත, මේ බැඳීයාම් ප්‍රහාණය කිරීම පිණිස මාර්ගයක් තියෙනවා. ප්‍රතිපදාවක් තියෙනවා.” “ප්‍රිය ආයුෂ්මතුනි, ඔය බැඳීයාම් ප්‍රහාණය කිරීම පිණිස තියෙන මාර්ගය කුමක්ද? ප්‍රතිපදාව කුමක්ද?” “ආයුෂ්මත, ඔය බැඳීයාම් ප්‍රහාණය කිරීම පිණිස තියෙන්නේ ඒ මේ ආර්ය අෂ්ටාංගික මාර්ගය ම යි. ඒ කියන්නේ; සම්මා දිට්ඨි ….(පෙ)…. සම්මා සමාධි. ආයුෂ්මත, මේ බැඳීයාම් ප්‍රහාණය කිරීම පිණිස පවතින මාර්ගය ඕක තමයි. වැඩපිළිවෙළත් ඕක තමයි.” “ප්‍රිය ආයුෂ්මතුනි, මේ බැඳීයාම් ප්‍රහාණය කිරීම පිණිස පවතින්නා වූ මාර්ගය නම් ඉතා සුන්දරයි. ප්‍රතිපදාව නම් ඉතා සුන්දරයි. ප්‍රිය ආයුෂ්මත් සාරිපුත්තයෙනි, මේ ගැන අප්‍රමාදී වීම ම යි වටින්නේ.”
සාදු ! සාදු !! සාදු !!!
උපාදාන සූත්‍රය නිමා විය.
