සංයුත්ත නිකාය
සළායතන වග්ගෝ
6.1.14. පඤ්චම සක්ක සුත්තං
6.1.14. සක් දෙවිඳුට වදාළ පස්වෙනි දෙසුම
අථ ඛෝ සක්කෝ දේවානමින්දෝ පඤ්චහි දේවතාසතේහි සද්ධිං යේනායස්මා මහාමොග්ගල්ලානෝ තේනුපසංකමි ....(පෙ).... ඒකමන්තං ඨිතං ඛෝ සක්කං දේවානමින්දං ආයස්මා මහාමොග්ගල්ලානෝ ඒතදවෝච: සාධු ඛෝ දේවානමින්ද බුද්ධං සරණගමනං හෝති. බුද්ධං සරණගමනහේතු ඛෝ දේවානමින්ද, ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති: දිබ්බේන ආයුනා, දිබ්බේන වණ්ණේන, දිබ්බේන සුඛේන, දිබ්බේන යසේන, දිබ්බේන ආධිපතෙය්‍යේන, දිබ්බේහි රූපේහි, දිබ්බේහි සද්දේහි, දිබ්බේහි ගන්ධේහි, දිබ්බේහි රසේහි, දිබ්බේහි ඵොට්ඨබ්බේහි.
එතකොට සක් දෙවිඳු පන්සියයක් දෙවියන් සමඟ ආයුෂ්මත් මහා මොග්ගල්ලානයන් වහන්සේ වැඩසිටි තැනට පැමිණුනා. ….(පෙ)…. එකත්පස්ව සිටගත් සක් දෙවිඳු හට ආයුෂ්මත් මහා මොග්ගල්ලානයන් වහන්සේ මෙකරුණ වදාළා. පින්වත් දෙවිඳුනි, බුදුරජාණන් වහන්සේ සරණ යෑම ඉතා යහපත් දෙයක්. පින්වත් දෙවිඳුනි, බුදුරජාණන් වහන්සේ සරණ යෑම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා. පින්වත් දෙවිඳුනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, දිව්‍ය වර්ණයෙන්, දිව්‍ය සැපයෙන්, දිව්‍ය කීර්තියෙන්, දිව්‍ය අධිපතිභාවයෙන්, දිව්‍ය රූපයෙන්, දිව්‍ය ශබ්දයෙන්, දිව්‍ය ගන්ධයෙන්, දිව්‍ය රසයෙන්, දිව්‍ය ස්පර්ශයෙන් කියන මේ දහයෙනුයි.
සාධු ඛෝ දේවානමින්ද ධම්මං සරණගමනං හෝති. ධම්මං සරණගමනහේතු ඛෝ දේවානමින්ද ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති: දිබ්බේන ආයුනා, දිබ්බේන වණ්ණේන, දිබ්බේන සුඛේන, දිබ්බේන යසේන, දිබ්බේන ආධිපතෙය්‍යේන, දිබ්බේහි රූපේහි, දිබ්බේහි සද්දේහි, දිබ්බේහි ගන්ධේහි, දිබ්බේහි රසේහි, දිබ්බේහි ඵොට්ඨබ්බේහි.
පින්වත් දෙවිඳුනි, ශ්‍රී සද්ධර්මය සරණ යෑම ඉතා යහපත් දෙයක්. පින්වත් දෙවිඳුනි, ශ්‍රී සද්ධර්මය සරණ යෑම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා. පින්වත් දෙවිඳුනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, දිව්‍ය වර්ණයෙන්, දිව්‍ය සැපයෙන්, දිව්‍ය කීර්තියෙන්, දිව්‍ය අධිපතිභාවයෙන්, දිව්‍ය රූපයෙන්, දිව්‍ය ශබ්දයෙන්, දිව්‍ය ගන්ධයෙන්, දිව්‍ය රසයෙන්, දිව්‍ය ස්පර්ශයෙන් කියන මේ දහයෙනුයි.
සාධු ඛෝ දේවානමින්ද සංඝං සරණගමනං හෝති. සංඝං සරණගමනහේතු ඛෝ දේවානමින්ද ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති: දිබ්බේන ආයුනා, දිබ්බේන වණ්ණේන, දිබ්බේන සුඛේන, දිබ්බේන යසේන, දිබ්බේන ආධිපතෙය්‍යේන, දිබ්බේහි රූපේහි, දිබ්බේහි සද්දේහි, දිබ්බේහි ගන්ධේහි, දිබ්බේහි රසේහි, දිබ්බේහි ඵොට්ඨබ්බේහි.
පින්වත් දෙවිඳුනි, ආර්ය සංඝ රත්නය සරණ යෑම ඉතා යහපත් දෙයක්. පින්වත් දෙවිඳුනි, ආර්ය සංඝ රත්නය සරණ යෑම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා. පින්වත් දෙවිඳුනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, දිව්‍ය වර්ණයෙන්, දිව්‍ය සැපයෙන්, දිව්‍ය කීර්තියෙන්, දිව්‍ය අධිපතිභාවයෙන්, දිව්‍ය රූපයෙන්, දිව්‍ය ශබ්දයෙන්, දිව්‍ය ගන්ධයෙන්, දිව්‍ය රසයෙන්, දිව්‍ය ස්පර්ශයෙන් කියන මේ දහයෙනුයි.
සාධු ඛෝ මාරිස මොග්ගල්ලාන බුද්ධං සරණගමනං හෝති. බුද්ධං සරණගමනහේතු ඛෝ මාරිස මොග්ගල්ලාන ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති: දිබ්බේන ආයුනා ....(පෙ).... දිබ්බේහි ඵොට්ඨබ්බේහි. සාධු ඛෝ මාරිස මොග්ගල්ලාන ධම්මං සරණගමනං හෝති ....(පෙ).... සාධු ඛෝ මාරිස සංඝං සරණගමනං හෝති. සංඝං සරණගමනහේතු ඛෝ මාරිස මොග්ගල්ලාන ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්ති. තේ අඤ්ඤේ දේවේ දසහි ඨානේහි අධිගණ්හන්ති: දිබ්බේන ආයුනා, දිබ්බේන වණ්ණේන, දිබ්බේන සුඛේන, දිබ්බේන යසේන, දිබ්බේන ආධිපතෙය්‍යේන, දිබ්බේහි රූපේහි, දිබ්බේහි සද්දේහි, දිබ්බේහි ගන්ධේහි, දිබ්බේහි රසේහි, දිබ්බේහි ඵොට්ඨබ්බේහීති.
පින්වත් මොග්ගල්ලාන නිදුකාණෙනි, බුදුරජාණන් වහන්සේ සරණ යෑම ඉතා යහපත් දෙයක් ම යි. පින්වත් මොග්ගල්ලාන නිදුකාණෙනි, බුදුරජාණන් වහන්සේ සරණ යෑම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා ම යි. පින්වත් මොග්ගල්ලාන නිදුකාණෙනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, ….(පෙ)…. දිව්‍ය ස්පර්ශයෙන් කියන මේ දහයෙනුයි. පින්වත් මොග්ගල්ලාන නිදුකාණෙනි, ශ්‍රී සද්ධර්මය සරණ යෑම ඉතා යහපත් දෙයක් ම යි. පින්වත් මොග්ගල්ලාන නිදුකාණෙනි, ශ්‍රී සද්ධර්මය සරණ යෑම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා ම යි. පින්වත් මොග්ගල්ලාන නිදුකාණෙනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, ….(පෙ)…. දිව්‍ය ස්පර්ශයෙන් කියන මේ දහයෙනුයි. පින්වත් මොග්ගල්ලාන නිදුකාණෙනි, ආර්ය සංඝ රත්නය සරණ යෑම ඉතා යහපත් දෙයක් ම යි. පින්වත් මොග්ගල්ලාන නිදුකාණෙනි, ආර්ය සංඝ රත්නය සරණ යෑම නිසා මෙහි ඇතැම් සත්වයන් කය බිඳී මරණින් මතු සුගතිය නම් වූ දෙව්ලොව උපදිනවා ම යි. පින්වත් මොග්ගල්ලාන නිදුකාණෙනි, ඒ අය අනෙක් දෙවිවරුන්ව කරුණු දහයකින් අබිබවා යනවා. දිව්‍ය ආයුෂයෙන්, ….(පෙ)…. දිව්‍ය ස්පර්ශයෙන් කියන මේ දහයෙනුයි.
සාදු ! සාදු !! සාදු !!!
පඤ්චම සක්ක සූත්‍රය නිමා විය.
