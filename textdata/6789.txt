සංයුත්ත නිකාය
මහා වග්ගෝ
7.1.8. අරහන්ත සුත්තං
7.1.8. රහත් බව ගැන වදාළ දෙසුම
මහණෙනි, මේ සතරක් වූ ඉර්ධිපාදයෝ ය. ඒ කවර සතරක් ද යත්;
මහණෙනි, මෙහිලා භික්ෂුව බලවත් ඡන්දය තුළින් උපදවා ගත් සමාධියෙන් හා ප්‍රධන් වීර්යයෙන් යුතු ඉර්ධිපාදය වඩයි. බලවත් වීර්යය තුළින් උපදවා ගත් සමාධියෙන් ….(පෙ)…. බලවත් අධිෂ්ඨානය තුළින් උපදවා ගත් සමාධියෙන් ….(පෙ)…. බලවත් ව නුවණින් විමසීම තුළින් උපදවා ගත් සමාධියෙන් හා ප්‍රධන් වීර්යයෙන් යුතු ඉර්ධිපාදය වඩයි.
මහණෙනි, මේ වනාහී සතරක් වූ ඉර්ධිපාදයෝ ය. මහණෙනි, මේ සතරක් වූ ඉර්ධිපාදයන් දියුණු කරගත් බැවින්, බහුල ව ප්‍රගුණ කරගත් බැවින් තථාගත තෙමේ ‘රහත් ය, සම්මා සම්බුද්ධ ය’ යි කියනු ලැබේ.
සාදු! සාදු!! සාදු!!!
අරහන්ත සූත්‍රය නිමා විය.
