අංගුත්තර නිකාය
චතුක්ක නිපාතෝ
4.4.4.4. ජාණුස්සෝණි සුත්තං
4.4.4.4. ජාණුස්සෝණි බ්‍රාහ්මණයාට වදාළ දෙසුම
(සාවත්ථිනිදානං)
සැවැත් නුවර දී ය …….
අථ ඛෝ ජාණුස්සෝණී බ්‍රාහ්මණෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදී. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ ජාණුස්සෝණී බ්‍රාහ්මණෝ භගවන්තං ඒතදවෝච :
එකල්හී ජාණුස්සෝණි බ්‍රාහ්මණ තෙමේ භාග්‍යවතුන් වහන්සේ කරා පැමිණියේ ය. පැමිණ භාග්‍යවතුන් වහන්සේ සමඟ සතුටු වූයේ ය. සතුටු විය යුතු පිළිසඳර කතා බහේ යෙදී එකත්පස් ව හිඳගත්තේ ය. එකත්පස් ව හුන් ජාණුස්සෝණි බ්‍රාහ්මණයා භාග්‍යවතුන් වහන්සේට මෙය සැළ කළේ ය.
අහං හි භෝ ගෝතම ඒවංවාදී ඒවංදිට්ඨි : “නත්ථි යෝ සෝ මරණධම්මෝ සමානෝ න භායති. න සන්තාසං ආපජ්ජති මරණස්සා”ති.
“භවත් ගෞතමයන් වහන්ස, මම් මෙබඳු වූ දෙයක් පවසන, මෙබඳු වූ දෘෂ්ටිගතිකයෙක්මි. එනම් ‘මැරෙන ස්වභාවයෙන් යුතු යමෙක් සිටියි ද, හේ මරණයට භය නොවන්නේ ය, මරණය ඉදිරියෙහි සන්ත්‍රාසයට පත් නොවන්නේ ය යන කරුණ නැත’ යනුවෙනි.”
අත්ථි බ්‍රාහ්මණ මරණධම්මෝ සමානෝ භායති, සන්තාසං ආපජ්ජති මරණස්ස. අත්ථි පන බ්‍රාහ්මණ මරණධම්මෝ සමානෝ න භායති, න සන්තාසං ආපජ්ජති මරණස්ස.
“බ්‍රාහ්මණය, මැරෙන ස්වභාවයෙන් යුතු යමෙක් සිටියි ද, හේ මරණයට භය වන්නේ ය, මරණය ඉදිරියෙහි සන්ත්‍රාසයට පත් වන්නේ ය යන මෙබඳු වූ කෙනෙක් ද ඇත. එමෙන් ම බ්‍රාහ්මණය, මැරෙන ස්වභාවයෙන් යුතු යමෙක් සිටියි ද, හේ මරණයට භය නොවන්නේ ය, මරණය ඉදිරියෙහි සන්ත්‍රාසයට පත් නොවන්නේ ය යන මෙබඳු වූ කෙනෙක් ද ඇත.
කතමෝ ච බ්‍රාහ්මණ මරණධම්මෝ සමානෝ භායති, සන්තාසං ආපජ්ජති මරණස්ස?
බ්‍රාහ්මණය, මැරෙන ස්වභාවයෙන් යුතුව සිට බිය වන්නා වූ, මරණය අභියස සන්ත්‍රාසයට පත්වන්නා වූ පුද්ගලයා කවරෙක් ද?
ඉධ බ්‍රාහ්මණ ඒකච්චෝ කාමේසු අවීතරාගෝ හෝති අවිගතඡන්දෝ අවිගතපේමෝ අවිගතපිපාසෝ අවිගතපරිළාහෝ අවිගතතණ්හෝ. තමේනඤ්ඤතරෝ ගාළ්හෝ රෝගාතංකෝ ඵුසති. තස්සඤ්ඤතරේන ගාළ්හේන රෝගාතංකේන ඵුට්ඨස්ස ඒවං හෝති : පියා වත මං කාමා ජහිස්සන්ති, පියේ චාහං කාමේ ජහිස්සාමීති. සෝ සෝචති කිලමති පරිදේවති උරත්තාළිං කන්දති. සම්මෝහං ආපජ්ජති. අයං ඛෝ බ්‍රාහ්මණ මරණධම්මෝ සමානෝ භායති, සන්තාසං ආපජ්ජති මරණස්ස.
බ්‍රාහ්මණය, මෙහිලා ඇතැමෙක් කාමයන්හි රාගය දුරු නොකළේ වෙයි. කැමැත්ත දුරු නොකළේ වෙයි. ප්‍රේමය දුරු නොකළේ වෙයි. පිපාසය දුරු නොකළේ වෙයි. දාහය දුරු නොකළේ වෙයි. තෘෂ්ණාව දුරු නොකළේ වෙයි. ඔහු එක්තරා දරුණු රෝගයකින් පහස ලැබුවේ වෙයි. දරුණු රෝගයක් වැළඳුණු ඔහුට මෙසේ සිතෙයි. ‘අහෝ! ප්‍රිය වූ කාමයෝ මා ව අත්හැර දමන්නාහු ය. මම් ද ප්‍රිය වූ කාමයන් අත්හරින්නෙමි’ යි. හේ ශෝක කරයි. ක්ලාන්ත වෙයි. වැළපෙයි. ළයෙහි අත්පැහැර හඬයි. සිහි මුළාවට පත් වෙයි. බ්‍රාහ්මණය, මැරෙන ස්වභාවය ඇති ව සිට මරණයට බිය වෙයි නම්, මරණය අභියස සන්ත්‍රාසයට පත් වෙයි නම් ඒ මොහු ය.
පුන ච පරං බ්‍රාහ්මණ ඉධේ කච්චෝ කායේ අවීතරාගෝ හෝති අවිගතඡන්දෝ අවිගතපේමෝ අවිගතපිපාසෝ අවිගතපරිළාහෝ අවිගතතණ්හෝ. තමේනඤ්ඤතරෝ ගාළ්හෝ රෝගාතංකෝ ඵුසති. තස්සඤ්ඤතරේන ගාළ්හේන රෝගාතංකේන ඵුට්ඨස්ස ඒවං හෝති : පියෝ වත මං කායෝ ජහිස්සති. පියං චාහං කායං ජහිස්සාමීති. සෝ සෝචති කිලමති පරිදේවති උරත්තාළිං කන්දති සම්මෝහං ආපජ්ජති. අයම්පි ඛෝ බ්‍රාහ්මණ මරණධම්මෝ සමානෝ භායති, සන්තාසං ආපජ්ජති මරණස්ස.
තව ද බ්‍රාහ්මණය, මෙහිලා ඇතැමෙක් තම ශරීරයෙහි රාගය දුරු නොකළේ වෙයි. කැමැත්ත දුරු නොකළේ වෙයි. ප්‍රේමය දුරු නොකළේ වෙයි. පිපාසය දුරු නොකළේ වෙයි. දාහය දුරු නොකළේ වෙයි. තෘෂ්ණාව දුරු නොකළේ වෙයි. ඔහු එක්තරා දරුණු රෝගයකින් පහස ලැබුවේ වෙයි. දරුණු රෝගයක් වැළඳුණු ඔහුට මෙසේ සිතෙයි. ‘අහෝ! ප්‍රිය වූ ශරීරය මා ව අත්හැර දමන්නේ ය. මම් ද ප්‍රිය වූ ශරීරය අත්හරින්නෙමි’ යි. හේ ශෝක කරයි. ක්ලාන්ත වෙයි. වැළපෙයි. ළයෙහි අත්පැහැර හඬයි. සිහි මුළාවට පත් වෙයි. බ්‍රාහ්මණය, මැරෙන ස්වභාවය ඇති ව සිට මරණයට බිය වෙයි නම්, මරණය අභියස සන්ත්‍රාසයට පත් වෙයි නම් මොහු ත් එබන්දෙකි.
පුන ච පරං බ්‍රාහ්මණ ඉධේකච්චෝ අකතකල්‍යාණෝ හෝති අකතකුසලෝ අකතභීරුත්තාණෝ. කතපාපෝ කතලු‍ද්දෝ කතකිබ්බිසෝ. තමේනඤ්ඤතරෝ ගාළ්හෝ රෝගාතංකෝ ඵුසති. තස්සඤ්ඤතරේන ගාළ්හේන රෝගාතංකේන ඵුට්ඨස්ස ඒවං හෝති : අකතං වත මේ කල්‍යාණං, අකතං කුසලං, අකතං භීරුත්තාණං, කතං පාපං, කතං ලු‍ද්දං, කතං කිබ්බිසං. යාවතා භෝ අකතකල්‍යාණානං අකතකුසලානං අකතභීරුත්තාණානං කතපාපානං කතලු‍ද්දානං කතකිබ්බිසානං ගති, තං ගතිං පෙච්ච ගච්ඡාමීති. සෝ සෝචති කිලමති පරිදේවති උරත්තාළිං කන්දති සම්මෝහං ආපජ්ජති. අයම්පි ඛෝ බ්‍රාහ්මණ මරණධම්මෝ සමානෝ භායති, සන්තාසං ආපජ්ජති මරණස්ස.
තව ද බ්‍රාහ්මණය, මෙහිලා ඇතැමෙක් පින් නොකළේ වෙයි. කුසල් නොකළේ වෙයි. බියට රැකවරණයක් සළසා නොගත්තේ වෙයි. පව් කළේ වෙයි. දරුණු පව් කළේ වෙයි. කිලිටි පව් කළේ වෙයි. ඔහු එක්තරා දරුණු රෝගයකින් පහස ලැබුවේ වෙයි. දරුණු රෝගයක් වැළඳුණු ඔහුට මෙසේ සිතෙයි. ‘අහෝ මවිසින් පිනක් නොකරන ලද්දේ ය. කුසලයක් නොකරන ලද්දේ ය. බියට රැකවරණයක් නොකරන ලද්දේ ය. පව් කරන ලද්දේ ය. දරුණු පව් කරන ලද්දේ ය. කිලිටි පව් කරන ලද්දේ ය. භවත්නි, පින් නොකළ, කුසල් නොකළ, බියට රැකවරණ නොකළ, පව් කළ, දරුණු පව් කළ, කිලිටි පව් කළ උදවියට නියමිත යම් ගතියක් වෙයි නම්, මරණයෙන් පසු මම ඒ ගතිය කරා යන්නෙමි’ යි. හේ ශෝක කරයි. ක්ලාන්ත වෙයි. වැළපෙයි. ළයෙහි අත්පැහැර හඬයි. සිහි මුළාවට පත් වෙයි. බ්‍රාහ්මණය, මැරෙන ස්වභාවය ඇති ව සිට මරණයට බිය වෙයි නම්, මරණය අභියස සන්ත්‍රාසයට පත් වෙයි නම් මොහු ත් එබන්දෙකි.
පුන ච පරං බ්‍රාහ්මණ ඉධේකච්චෝ කංඛී හෝති විචිකිච්ඡී අනිට්ඨංගතෝ සද්ධම්මේ. තමේනඤ්ඤතරෝ ගාළ්හෝ රෝගාතංකෝ ඵුසති. තස්සඤ්ඤතරේන ගාළ්හේන රෝගාතංකේන ඵුට්ඨස්ස ඒවං හෝති : කංඛී වතම්හි වේචිකිච්ඡී අනිට්ඨංගතෝ සද්ධම්මෝ’ති. සෝ සෝචති කිලමති පරිදේවති උරත්තාළිං කන්දති සම්මෝහං ආපජ්ජති. අයම්පි ඛෝ බ්‍රාහ්මණ මරණධම්මෝ සමානෝ භායති, සන්තාසං ආපජ්ජති මරණස්ස.
තව ද බ්‍රාහ්මණය, මෙහිලා ඇතැමෙක් සැක ඇත්තේ වෙයි. විකිචිච්ඡා ඇත්තේ වෙයි. සද්ධර්මය පිළිබඳ ව නිෂ්ඨාවට නොගියේ වෙයි. ඔහු එක්තරා දරුණු රෝගයකින් පහස ලැබුවේ වෙයි. දරුණු රෝගයක් වැළඳුණු ඔහුට මෙසේ සිතෙයි. ‘අහෝ! මම සැක සහිත කෙනෙක්මි. විචිකිච්ඡා ඇති කෙනෙක්මි. සද්ධර්මයේ නිෂ්ඨාවට නොපැමිණියෙමි’ යි. හේ ශෝක කරයි. ක්ලාන්ත වෙයි. වැළපෙයි. ළයෙහි අත්පැහැර හඬයි. සිහි මුළාවට පත් වෙයි. බ්‍රාහ්මණය, මැරෙන ස්වභාවය ඇති ව සිට මරණයට බිය වෙයි නම්, මරණය අභියස සන්ත්‍රාසයට පත් වෙයි නම් මොහු ත් එබන්දෙකි.
ඉමේ ඛෝ බ්‍රාහ්මණ චත්තාරෝ මරණධම්මා සමානා භායන්ති සන්තාසං ආපජ්ජන්ති මරණස්ස.
බ්‍රාහ්මණය, මේ පුද්ගලයෝ සතර දෙනා මැරෙන ස්වභාවයෙන් යුතුව සිට බිය වන්නෝ ය. මරණය අභියස සන්ත්‍රාසයට පත්වන්නෝ ය.
කතමෝ ච බ්‍රාහ්මණ මරණධම්මෝ සමානෝ න භායති, න සන්තාසං ආපජ්ජති මරණස්ස?
බ්‍රාහ්මණය, මැරෙන ස්වභාවයෙන් යුතුව සිට බිය නොවන්නා වූ, මරණය අභියස සන්ත්‍රාසයට පත් නොවන්නා වූ පුද්ගලයා කවරෙක් ද?
ඉධ බ්‍රාහ්මණ ඒකච්චෝ කාමේසු වීතරාගෝ හෝති විගතච්ඡන්දෝ විගතපේමෝ විගතපිපාසෝ විගතපරිළාහෝ විගතතණ්හෝ. තමේනඤ්ඤතරෝ ගාළ්හෝ රෝගාතංකෝ ඵුසති. තස්සඤ්ඤතරේන ගාළ්හේන රෝගාතංකේන ඵුට්ඨස්ස න ඒවං හෝති : පියා වත මං කාමා ජහිස්සන්ති, පියේ චාහං කාමේ ජහිස්සාමීති. සෝ න සෝචති න කිලමති න පරිදේවති න උරත්තාළිං කන්දති න සම්මෝහං ආපජ්ජති. අයං ඛෝ බ්‍රාහ්මණ මරණධම්මෝ සමානෝ න භායති න සන්තාසං ආපජ්ජති මරණස්ස.
බ්‍රාහ්මණය, මෙහිලා ඇතැමෙක් කාමයන්හි රාගය දුරු කළේ වෙයි. කැමැත්ත දුරු කළේ වෙයි. ප්‍රේමය දුරු කළේ වෙයි. පිපාසය දුරු කළේ වෙයි. දාහය දුරු කළේ වෙයි. තෘෂ්ණාව දුරු කළේ වෙයි. ඔහු එක්තරා දරුණු රෝගයකින් පහස ලැබුවේ වෙයි. දරුණු රෝගයක් වැළඳුණු ඔහුට මෙසේ නොසිතෙයි. ‘අහෝ! ප්‍රිය වූ කාමයෝ මා ව අත්හැර දමන්නාහු ය. මම් ද ප්‍රිය වූ කාමයන් අත්හරින්නෙමි’ යි. හේ ශෝක නොකරයි. ක්ලාන්ත නොවෙයි. නොවැළපෙයි. ළයෙහි අත්පැහැර නොහඬයි. සිහි මුළාවට පත් නොවෙයි. බ්‍රාහ්මණය, මැරෙන ස්වභාවය ඇති ව සිට මරණයට බිය නොවෙයි නම්, මරණය අභියස සන්ත්‍රාසයට පත් නොවෙයි නම් ඒ මොහු ය.
පුන ච පරං බ්‍රාහ්මණ ඉධේකච්චෝ කායේ විතාරාගෝ හෝති විගතච්ඡන්දෝ විගතපේමෝ විගතපිපාසෝ විගතපරිළාහෝ විගතතණ්හෝ. තමේනඤ්ඤතරෝ ගාළ්හෝ රෝගාතංකෝ ඵුසති. තස්සඤ්ඤතරේන ගාළ්හේන රෝගාතංකේන ඵුට්ඨස්ස න ඒවං හෝති : පියෝ වත මං කායෝ ජහිස්සති, පියං චාහං කායං ජහිස්සාමීති. සෝ න සෝචති න කිලමති න පරිදේවති න උරත්තාළිං කන්දති න සම්මෝහං ආපජ්ජති. අයම්පි ඛෝ බ්‍රාහ්මණ මරණධම්මෝ සමානෝ න භායති, න සන්තාසං ආපජ්ජති මරණස්ස.
තව ද බ්‍රාහ්මණය, මෙහිලා ඇතැමෙක් තම ශරීරයෙහි රාගය දුරු කළේ වෙයි. කැමැත්ත දුරු කළේ වෙයි. ප්‍රේමය දුරු කළේ වෙයි. පිපාසය දුරු කළේ වෙයි. දාහය දුරු කළේ වෙයි. තෘෂ්ණාව දුරු කළේ වෙයි. ඔහු එක්තරා දරුණු රෝගයකින් පහස ලැබුවේ වෙයි. දරුණු රෝගයක් වැළඳුණු ඔහුට මෙසේ නොසිතෙයි. ‘අහෝ! ප්‍රිය වූ ශරීරය මාව අත්හැර දමන්නේ ය. මම් ද ප්‍රිය වූ ශරීරය අත්හරින්නෙමි’ යි. හේ ශෝක නොකරයි. ක්ලාන්ත නොවෙයි. නොවැළපෙයි. ළයෙහි අත්පැහැර නොහඬයි. සිහි මුළාවට පත් නොවෙයි. බ්‍රාහ්මණය, මැරෙන ස්වභාවය ඇති ව සිට මරණයට බිය නොවෙයි නම්, මරණය අභියස සන්ත්‍රාසයට පත් නොවෙයි නම් මොහු ත් එබන්දෙකි.
පුන ච පරං බ්‍රාහ්මණ ඉධේකච්චෝ අකතපාපෝ හෝති අකතලු‍ද්දෝ අකතකිබ්බිසෝ. කතකල්‍යාණෝ හෝති කතකුසලෝ කතභීරුත්තාණෝ. තමේනඤ්ඤතරෝ ගාළ්හෝ රෝගාතංකෝ ඵුසති. තස්සඤ්ඤතරේන ගාළ්හේන රෝගාතංකේන ඵුට්ඨස්ස ඒවං හෝති : අකතං වත මේ පාපං, අකතං ලු‍ද්දං, අකතං කිබ්බිසං, කතං කල්‍යාණං, කතං කුසලං, කතං භීරුත්තාණං. යාවතා භෝ අකතපාපානං අකතලු‍ද්දානං අකතබ්බිසානං කතකල්‍යාණානං කතකුසලානං කතභීරුත්තාණානං ගති තං ගතිං පෙච්ච ගච්ඡාමීති. සෝ න සෝචති න කිලමති න පරිදේවති න උරත්තාළිං කන්දති න සම්මෝහං ආපජ්ජති. අයම්පි ඛෝ බ්‍රාහ්මණ මරණධම්මෝ සමානෝ න භායති න සන්තාසං ආපජ්ජති මරණස්ස.
තව ද බ්‍රාහ්මණය, මෙහිලා ඇතැමෙක් පව් නොකළේ වෙයි. දරුණු පව් නොකළේ වෙයි. කිලිටි පව් නොකළේ වෙයි. පින් කළේ වෙයි. කුසල් කළේ වෙයි. බියට රැකවරණයක් සළසා ගත්තේ වෙයි. ඔහු එක්තරා දරුණු රෝගයකින් පහස ලැබුවේ වෙයි. දරුණු රෝගයක් වැළඳුණු ඔහුට මෙසේ සිතෙයි. ‘ඒකාන්තයෙන් මවිසින් පව් නොකරන ලද්දේ ය. දරුණු පව් නොකරන ලද්දේ ය. කිලිටි පව් නොකරන ලද්දේ ය. පිනක් කරන ලද්දේ ය. කුසලයක් කරන ලද්දේ ය. බියට රැකවරණයක් කරන ලද්දේ ය. භවත්නි, පව් නොකළ, දරුණු පව් නොකළ, කිලිටි පව් නොකළ, පින් කළ, කුසල් කළ, බියට රැකවරණ කළ, උදවියට නියමිත යම් ගතියක් වෙයි නම්, මරණයෙන් පසු මම ඒ ගතිය කරා යන්නෙමි’ යි. හේ ශෝක නොකරයි. ක්ලාන්ත නොවෙයි. නොවැළපෙයි. ළයෙහි අත්පැහැර නොහඬයි. සිහි මුළාවට පත් නොවෙයි. බ්‍රාහ්මණය, මැරෙන ස්වභාවය ඇති ව සිට මරණයට බිය නොවෙයි නම්, මරණය අභියස සන්ත්‍රාසයට පත් නොවෙයි නම් මොහු ත් එබන්දෙකි.
පුන ච පරං බ්‍රාහ්මණ ඉධේකච්චෝ අකංඛී හෝති අවේචිකිච්ඡී නිට්ඨං ගතෝ සද්ධම්මේ. තමේනඤ්ඤතරෝ ගාළ්හෝ රෝගාතංකෝ ඵුසති. තස්සඤ්ඤතරේන ගාළ්හේන රෝගාතංකේන ඵුට්ඨස්ස ඒවං හෝති : අකංඛී වතම්හි අවේචිකිච්ඡී නිට්ඨංගතෝ සද්ධම්මේති. සෝ න සෝචති න කිලමති න පරිදේවති න උරත්තාළිං කන්දති න සම්මෝහං ආපජ්ජති. අයම්පි ඛෝ බ්‍රාහ්මණ මරණධම්මෝ සමානෝ න භායති, න සන්තාසං ආපජ්ජති මරණස්ස.
තව ද බ්‍රාහ්මණය, මෙහිලා ඇතැමෙක් සැක නැත්තේ වෙයි. විකිචිච්ඡා නැත්තේ වෙයි. සද්ධර්මය පිළිබඳ ව නිෂ්ඨාවට ගියේ වෙයි. ඔහු එක්තරා දරුණු රෝගයකින් පහස ලැබුවේ වෙයි. දරුණු රෝගයක් වැළඳුණු ඔහුට මෙසේ සිතෙයි. ‘ඒකාන්තයෙන් ම මම සැක රහිත කෙනෙක්මි. විචිකිච්ඡා නැති කෙනෙක්මි. සද්ධර්මයේ නිෂ්ඨාවට පැමිණියෙමි’ යි. හේ ශෝක නොකරයි. ක්ලාන්ත නොවෙයි. නොවැළපෙයි. ළයෙහි අත්පැහැර නොහඬයි. සිහි මුළාවට පත් නොවෙයි. බ්‍රාහ්මණය, මැරෙන ස්වභාවය ඇති ව සිට මරණයට බිය නොවෙයි නම්, මරණය අභියස සන්ත්‍රාසයට පත් නොවෙයි නම් මොහු ත් එබන්දෙකි.
ඉමේ ඛෝ බ්‍රාහ්මණ චත්තාරෝ මරණධම්මා සමානා න භායන්ති, න සන්තාසං ආපජ්ජන්ති මරණස්සාති.
බ්‍රාහ්මණය, මේ පුද්ගලයෝ සතර දෙනා මැරෙන ස්වභාවයෙන් යුතුව සිට බිය නොවන්නෝ ය. මරණය අභියස සන්ත්‍රාසයට පත් නොවන්නෝ ය.”
අභික්කන්තං භෝ ගෝතම ....(පෙ).... උපාසකං මං භවං ගෝතමෝ ධාරේතු අජ්ජතග්ගේ පාණුපේතං සරණං ගතන්ති.
භවත් ගෞතමයන් වහන්ස, ඉතා මනහර ය. භවත් ගෞතමයන් වහන්ස, ඉතා මනහර ය. ….(පෙ)…. අද පටන් මා දිවි හිමියෙන් තෙරුවන් සරණ ගිය උපාසකයෙකු වශයෙන් භවත් ගෞතමයන් වහන්සේ පිළිගන්නා සේක්වා !”
සාදු! සාදු!! සාදු!!!
ජාණුස්සෝණි සූත්‍රය නිමා විය.
