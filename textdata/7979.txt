අංගුත්තර නිකාය
තික නිපාතෝ
3.3.1.7.
අථ ඛෝ අනාථපිණ්ඩිකෝ ගහපති යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නං ඛෝ අනාථපිණ්ඩිකං ගහපතිං භගවා ඒතදවෝච:
එදා අනාථපිණ්ඩික සිටුතුමා භාග්‍යවතුන් වහන්සේ වැඩසිටිය තැනට පැමිණියා. පැමිණිලා භාග්‍යවතුන් වහන්සේට ආදරයෙන් වන්දනා කොට එකත්පස්ව වාඩිවුනා. එකත්පස්ව වාඩිවූ අනාථපිණ්ඩික ගෘහපතියාට භාග්‍යවතුන් වහන්සේ මේ ආකාරයට වදාළා.
“චිත්තේ ගහපති, අරක්ඛිතේ කායකම්මම්පි අරක්ඛිතං හෝති. වචීකම්මම්පි අරක්ඛිතං හෝති. මනෝකම්මම්පි අරක්ඛිතං හෝති.
පින්වත් ගෘහපතිය සිත නොරැකගත් විට කයින් කරන ක්‍රියාවන්ද නොරැකුනා වෙනවා. වචනයෙන් කරන ක්‍රියාවන්ද නොරැකුනා වෙනවා. මනසින් කරන ක්‍රියාවන්ද නොරැකුනා වෙනවා.
තස්ස අරක්ඛිතකායකම්මන්තස්ස අරක්ඛිතවචීකම්මන්තස්ස අරක්ඛිතමනෝකම්මන්තස්ස කායකම්මම්පි අවස්සුතං හෝති. වචීකම්මම්පි අවස්සුතං හෝති. මනෝකම්මම්පි අවස්සුතං හෝති. තස්ස අවස්සුතකායකම්මන්තස්ස අවස්සුතවචීකම්මන්තස්ස අවස්සුතමනෝකම්මන්තස්ස කායකම්මම්පි පූතියං හෝති. වචීකම්මම්පි පූතියං හෝති. මනෝකම්මම්පි පූතියං හෝති. තස්ස පූතිකායකම්මන්තස්ස පූතිවචීකම්මන්තස්ස පූතිමනෝකම්මන්තස්ස න භද්දකං මරණං හෝති. න භද්දිකා කාලකිරියා.
ඒ විදිහට නොරකින ලද කායික ක්‍රියාවන් ඇති, නොරකින ලද වාචසික ක්‍රියාවන් ඇති, නොරකින ලද මානසික ක්‍රියාවන් ඇති ඔහුගේ කායික ක්‍රියාවන් කෙලෙස්වලින් තෙත් වෙනවා. වාචසික ක්‍රියාවනුත් කෙලෙස්වලින් තෙත් වෙනවා. මානසික ක්‍රියාවනුත් කෙලෙස්වලින් තෙත් වෙනවා. ඉතින් කෙලෙස්වලින් තෙත් වුන කායික ක්‍රියා ඇති, කෙලෙස්වලින් තෙත් වුන වාචසික ක්‍රියා ඇති, කෙලෙස්වලින් තෙත් වුන මානසික ක්‍රියා ඇති ඔහුගේ කායික ක්‍රියාවත් කුණුවෙලා තියෙන්නේ. වාචසික ක්‍රියාවත් කුණුවෙලා තියෙන්නේ. මානසික ක්‍රියාවත් කුණුවෙලා තියෙන්නේ. ඉතින් කුණු වූ කායික ක්‍රියා ඇති, කුණු වූ වාචසික ක්‍රියා ඇති, කුණු වූ මානසික ක්‍රියා ඇති ඔහුගේ මරණය සුන්දර එකක් වන්නේ නෑ. කළුරිය කිරීම සුන්දර වන්නේ නෑ.
සෙය්‍යථාපි ගහපති, කූටාගාරේ දුච්ඡන්නේ කූටම්පි අරක්ඛිතං හෝති. ගෝපානසියෝපි අරක්ඛිතා හොන්ති. භිත්තිපි අරක්ඛිතා හෝති. කූටම්පි අවස්සුතං හෝති. ගෝපානසියෝපි අවස්සුතා හොන්ති. භිත්තිපි අවස්සුතා හෝති. කූටම්පි පූතිකං හෝති. ගෝපානසියෝපි පූතිකා හොන්ති. භිත්තිපි පූතිකා හෝති.
පින්වත් ගෘහපතිය, ඒක හරියට මේ වගේ දෙයක් කූටාගාරයක් (පියැසි කිහිපයකින් සමන්විත ගොඩනැගිල්ලක්) වැරදි විදිහට සෙවිලි කළොත් එහි මුදුන නොරැකුනා වෙනවා. මුදුන් යටලීත් නොරැකුනා වෙනවා. බිත්තියත් නොරැකුනා වෙනවා. මුදුනත් තෙත් වුනා වෙනවා. මුදුන් යටලීත් තෙත් වුනා වෙනවා. බිත්තිත් තෙත් වුනා වෙනවා. මුදුනත් දිරල යනවා. මුදුන් යටලීත් දිරල යනවා. බිත්තිත් දිරල යනවා.
ඒවමේවං ඛෝ ගහපති, චිත්තේ අරක්ඛිතේ කායකම්මම්පි අරක්ඛිතං හෝති. වචීකම්මම්පි අරක්ඛිතං හෝති. මනෝකම්මම්පි අරක්ඛිතං හෝති. තස්ස අරක්ඛිතකායකම්මන්තස්ස අරක්ඛිතවචීකම්මන්තස්ස අරක්ඛිතමනෝකම්මන්තස්ස කායකම්මම්පි අවස්සුතං හෝති. වචීකම්මම්පි අවස්සුතං හෝති. මනෝකම්මම්පි අවස්සුතං හෝති. තස්ස අවස්සුතකායකම්මන්තස්ස අවස්සුතවචීකම්මන්තස්ස අවස්සුතමනෝකම්මන්තස්ස කායකම්මම්පි පූතියං හෝති. වචීකම්මම්පි පූතියං හෝති. මනෝකම්මම්පි පූතියං හෝති. තස්ස පූතිකායකම්මන්තස්ස පූතිවචීකම්මන්තස්ස පූතිමනෝකම්මන්තස්ස න භද්දකං මරණං හෝති. න භද්දිකා කාලංකිරියා.
පින්වත් ගෘහපතිය, අන්න ඒ විදිහමයි. සිත නොරැකගත් විට කයින් කරන ක්‍රියාවන්ද නොරැකුනා වෙනවා. වචනයෙන් කරන ක්‍රියාවන්ද නොරැකුනා වෙනවා. මනසින් කරන ක්‍රියාවන්ද නොරැකුනා වෙනවා. ඉතින් නොරකින ලද කායික ක්‍රියාවන් ඇති, නොරකින ලද වාචසික ක්‍රියාවන් ඇති, නොරකින ලද මානසික ක්‍රියාවන් ඇති ඔහුගේ කායික ක්‍රියාවන් කෙලෙස්වලින් තෙත් වෙනවා. වාචසික ක්‍රියාවනුත් කෙලෙස්වලින් තෙත් වෙනවා. මානසික ක්‍රියාවනුත් කෙලෙස්වලින් තෙත් වෙනවා. ඉතින් කෙලෙස්වලින් තෙත් වුන කායික ක්‍රියා ඇති, කෙලෙස්වලින් තෙත් වුන වාචසික ක්‍රියා ඇති, කෙලෙස්වලින් තෙත් වුන මානසික ක්‍රියා ඇති ඔහුගේ කායික ක්‍රියාවත් කුණුවෙලා තියෙන්නේ. වාචසික ක්‍රියාවත් කුණුවෙලා තියෙන්නේ. මානසික ක්‍රියාවත් කුණුවෙලා තියෙන්නේ. ඉතින් කුණු වූ කායික ක්‍රියා ඇති, කුණු වූ වාචසික ක්‍රියා ඇති, කුණු වූ මානසික ක්‍රියා ඇති ඔහුගේ මරණය සුන්දර එකක් වන්නේ නෑ. කළුරිය කිරීම සුන්දර වන්නේ නෑ.
චිත්තේ ගහපති, රක්ඛිතේ කායකම්මම්පි රක්ඛිතං හෝති. වචීකම්මම්පි රක්ඛිතං හෝති. මනෝකම්මම්පි රක්ඛිතං හෝති. තස්ස රක්ඛිතකායකම්මන්තස්ස රක්ඛිතවචීකම්මන්තස්ස රක්ඛිතමනෝකම්මන්තස්ස කායකම්මම්පි අනවස්සුතං හෝති. වචීකම්මම්පි අනවස්සුතං හෝති. මනෝකම්මම්පි අනවස්සුතං හෝති. තස්ස අනවස්සුතකායකම්මන්තස්ස අනවස්සුතවචීකම්මන්තස්ස අනවස්සුතමනෝකම්මන්තස්ස කායකම්මම්පි අපූතියං හෝති. වචීකම්මම්පි අපූතියං හෝති. මනෝකම්මම්පි අපූතියං හෝති. තස්ස අපූතිකායකම්මන්තස්ස අපූතිවචීකම්මන්තස්ස අපූතිමනෝකම්මන්තස්ස භද්දකං මරණං හෝති. භද්දිකා කාලංකිරියා.
පින්වත් ගෘහපතිය, සිත රැකගත් විට කයින් කරන ක්‍රියාවන්ද රැකුනා වෙනවා. වචනයෙන් කරන ක්‍රියාවන්ද රැකුනා වෙනවා. මනසින් කරන ක්‍රියාවන්ද රැකුනා වෙනවා. ඒ විදිහට රකින ලද කායික ක්‍රියාවන් ඇති, රකින ලද වාචසික ක්‍රියාවන් ඇති, රකින ලද මානසික ක්‍රියාවන් ඇති ඔහුගේ කායික ක්‍රියාවන් කෙලෙස්වලින් තෙත් වෙන්නේ නෑ. වාචසික ක්‍රියාවනුත් කෙලෙස්වලින් තෙත් වෙන්නේ නෑ. මානසික ක්‍රියාවනුත් කෙලෙස්වලින් තෙත් වෙන්නේ නෑ. ඉතින් කෙලෙස්වලින් තෙත් නොවූ කායික ක්‍රියා ඇති, කෙලෙස්වලින් තෙත් නොවූ වාචසික ක්‍රියා ඇති, කෙලෙස්වලින් තෙත් නොවූ මානසික ක්‍රියා ඇති ඔහුගේ කායික ක්‍රියාවත් කුණුවෙලා නෑ. වාචසික ක්‍රියාවත් කුණුවෙලා නෑ. මානසික ක්‍රියාවත් කුණුවෙලා නෑ. ඉතින් කුණු නොවූ කායික ක්‍රියා ඇති, කුණු නොවූ වාචසික ක්‍රියා ඇති, කුණු නොවූ මානසික ක්‍රියා ඇති ඔහුගේ මරණය සුන්දර එකක් වෙනවා. කළුරිය කිරීම සුන්දර වෙනවා.
සෙය්‍යථාපි ගහපති , කූටාගාරේ සුච්ඡන්නේ කූටම්පි රක්ඛිතං හෝති. ගෝපානසියෝපි රක්ඛිතා හොන්ති. භිත්තිපි රක්ඛිතා හෝති. කූටම්පි අනවස්සුතං හෝති. ගෝපානසියෝපි අනවස්සුතා හොන්ති. භිත්තිපි අනවස්සුතා හෝති. කූටම්පි අපූතිකං හෝති. ගෝපානසියෝපි අපූතිකා හොන්ති. භිත්තිපි අපූතිකා හෝති.
පින්වත් ගෘහපතිය, ඒක හරියට මේ වගේ දෙයක් කූටාගාරයක් (පියැසි කිහිපයකින් සමන්විත ගොඩනැගිල්ලක්) මනාකොට සෙවිලි කළොත් එහි මුදුන රැකුනා වෙනවා. මුදුන් යටලීත් රැකුනා වෙනවා. බිත්තියත් රැකුනා වෙනවා. මුදුනත් තෙත් නොවුනා වෙනවා. මුදුන් යටලීත් තෙත් නොවුනා වෙනවා. බිත්තිත් තෙත් නොවුනා වෙනවා. මුදුනත් දිරල යන්නෙ නෑ. මුදුන් යටලීත් දිරල යන්නෙ නෑ. බිත්තිත් දිරල යන්නෙ නෑ.
ඒවමේවං ඛෝ ගහපති, චිත්තේ රක්ඛිතේ කායකම්මම්පි රක්ඛිතං හෝති. වචීකම්මම්පි රක්ඛිතං හෝති. මනෝකම්මම්පි රක්ඛිතං හෝති. තස්ස රක්ඛිතකායකම්මන්තස්ස රක්ඛිතවචීකම්මන්තස්ස රක්ඛිතමනෝකම්මන්තස්ස කායකම්මම්පි අනවස්සුතං හෝති. වචීකම්මම්පි අනවස්සුතං හෝති. මනෝකම්මම්පි අනවස්සුතං හෝති. තස්ස අනවස්සුතකායකම්මන්තස්ස අනවස්සුතවචීකම්මන්තස්ස අනවස්සුතමනෝකම්මන්තස්ස කායකම්මම්පි අපූතියං හෝති. වචීකම්මම්පි අපූතියං හෝති. මනෝකම්මම්පි අපූතියං හෝති. තස්ස අපූතිකායකම්මන්තස්ස අපූතිවචීකම්මන්තස්ස අපූතිමනෝකම්මන්තස්ස භද්දකං මරණං හෝති. භද්දිකා කාලංකිරියාති.
පින්වත් ගෘහපතිය, අන්න ඒ විදිහමයි. සිත රැකගත් විට කයින් කරන ක්‍රියාවන්ද රැකුනා වෙනවා. වචනයෙන් කරන ක්‍රියාවන්ද රැකුනා වෙනවා. මනසින් කරන ක්‍රියාවන්ද රැකුනා වෙනවා. ඒ විදිහට රකින ලද කායික ක්‍රියාවන් ඇති, රකින ලද වාචසික ක්‍රියාවන් ඇති, රකින ලද මානසික ක්‍රියාවන් ඇති ඔහුගේ කායික ක්‍රියාවන් කෙලෙස්වලින් තෙත් වෙන්නේ නෑ. වාචසික ක්‍රියාවනුත් කෙලෙස්වලින් තෙත් වෙන්නේ නෑ. මානසික ක්‍රියාවනුත් කෙලෙස්වලින් තෙත් වෙන්නේ නෑ. ඉතින් කෙලෙස්වලින් තෙත් නොවූ කායික ක්‍රියා ඇති, කෙලෙස්වලින් තෙත් නොවූ වාචසික ක්‍රියා ඇති, කෙලෙස්වලින් තෙත් නොවූ මානසික ක්‍රියා ඇති ඔහුගේ කායික ක්‍රියාවත් කුණුවෙලා නෑ. වාචසික ක්‍රියාවත් කුණුවෙලා නෑ. මානසික ක්‍රියාවත් කුණුවෙලා නෑ. ඉතින් කුණු නොවූ කායික ක්‍රියා ඇති, කුණු නොවූ වාචසික ක්‍රියා ඇති, කුණු නොවූ මානසික ක්‍රියා ඇති ඔහුගේ මරණය සුන්දර එකක් වෙනවා. කළුරිය කිරීම සුන්දර වෙනවා.
