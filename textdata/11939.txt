ඛුද්දක නිකාය
උදාන පාළි
2.7. ඒකපුත්ත සුත්තං
2.7. එකම පුතු අරභයා වදාළ උදානය
ඒවං මේ සුතං: ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ සැවැත් නුවර ජේතවනය නම් වූ අනේපිඬු සිටුතුමාගේ ආරාමයේ.
තේන ඛෝ පන සමයේන අඤ්ඤතරස්ස උපාසකස්ස ඒකපුත්තකෝ පියෝ මනාපෝ කාලංකතෝ හෝති.
අථ ඛෝ සම්බහුලා උපාසකා අල්ලවත්ථා අල්ලකේසා දිවා දිවස්ස යේන භගවා තේනුපසංකමිංසු. උපසංකමිත්වා භගවන්තං අභිවාදෙත්වා ඒකමන්තං නිසීදිංසු. ඒකමන්තං නිසින්නේ ඛෝ තේ උපාසකේ භගවා ඒතදවෝච: “කිං නු ඛෝ තුම්හේ උපාසකා, අල්ලවත්ථා අල්ලකේසා ඉධූපසංකන්තා දිවා දිවස්සා”ති?
ඒ දිනවල එක්තරා උපාසකයෙකුගේ ප්‍රියාදර වූ එකම පුතා මරණයට පත්වුනා. එදා බොහෝ උපාසකවරු ඇඳුම් තෙමාගෙන, කොණ්ඩෙත් තෙමාගෙන, මධ්‍යහ්න වෙලාවේ භාග්‍යවතුන් වහන්සේ වෙත ආවා. ඇවිදින් භාග්‍යවතුන් වහන්සේට ආදරයෙන් වන්දනා කරලා, පැත්තකින් වාඩිවුනා. පැත්තකින් වාඩිවුන ඒ උපාසකවරුන්ගෙන් භාග්‍යවතුන් වහන්සේ මෙහෙම ඇහුවා.“පින්වත් උපාසකවරුනි, මොකද මේ ගිනි මද්දහනෙ ඇඳුම් තෙමාගෙන, කොණ්ඩෙත් තෙමාගෙන මේ පැත්තෙ ආවෙ?”
ඒවං වුත්තේ සෝ උපාසකෝ භගවන්තං ඒතදවෝච: “මය්හං ඛෝ භන්තේ ඒකපුත්තකෝසි පියෝ මනාපො කාලංකතෝ. තේන මයං අල්ලවත්ථා අල්ලකේසා ඉධූපසංකන්තා දිවා දිවස්සා”ති.
මෙහෙම වදාළ විට ඒ උපාසකතුමා භාග්‍යවතුන් වහන්සේට මෙහෙම කිව්වා.“මගේ එකම ප්‍රියාදර පුත්‍රයා මරණයට පත්වුනා. ඒ නිසයි අපි ඇඳුම් තෙමාගෙන, කොණ්ඩෙත් තෙමාගෙන මධ්‍යහ්න වෙලාවෙ මෙහෙ ආවෙ.”
අථ ඛෝ භගවා ඒතමත්ථං විදිත්වා තායං වේලායං ඉමං උදානං උදානේසි:
ඉතින් භාග්‍යවතුන් වහන්සේ මේ කරුණ දැනගෙන, ඒ වෙලාවේ මේ උදානය වදාළා.
1.පියරූපස්සාදගථිතාසේ දේවකායා පුථු මනුස්සා ච,
අඝාවිනෝ පරිජුන්නා මච්චුරාජස්ස වසං ගච්ඡන්ති
“බොහෝ දෙවියොත්, බොහෝ මිනිස්සුත් ප්‍රිය ස්වරූප ඇති ආශ්වාදයටම ගිජු වෙලයි ඉන්නෙ. අන්තිමේදී දුකට පත්වෙනවා. පිරිහිලා යනවා. මාරයාගේ වසඟයට යනවා.
2.යේ වේ දිවා ච රත්තෝ ච
අප්පමත්තා ජහන්ති පියරූපං,
තේ වේ ඛණන්ති අඝමූලං
මච්චුනෝ ආමිසං දුරතිවත්තන්ති
යම් කෙනෙක් දිව රෑ වෙහෙස නොබලා, අප්‍රමාදීව, ප්‍රිය ස්වරූප වූ පංච කාමයන් දුරුකළොත්, ඇත්තෙන්ම ඔවුන් විතරක් ඉක්මවා යන්නට ඉතා අපහසු වූ මාරයාගේ විෂයට අයිති වූ මේ දුකේ මූලික හේතුව වන තෘෂ්ණාව මුලින්ම උදුරලා දානවා.”
සාදු! සාදු!! සාදු!!!
