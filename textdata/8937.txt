අංගුත්තර නිකාය
චතුක්ක නිපාතෝ
4.4.2.5. පඤ්චම පටිපදා සුත්තං
4.4.2.5. ප්‍රතිපදාව ගැන වදාළ පස්වෙනි දෙසුම
චතස්සෝ ඉමා භික්ඛවේ පටිපදා. කතමා චතස්සෝ?
මහණෙනි, මේ ප්‍රතිපදාවෝ සතරකි. ඒ කවර සතරක් ද යත්;
අක්ඛමා පටිපදා, ඛමා පටිපදා, දමා පටිපදා, සමා පටිපදා.
නොඉවසීම නම් වූ අක්ඛමා ප්‍රතිපදාව ය. ඉවසීම නම් වූ ඛමා ප්‍රතිපදාව ය. ඉන්ද්‍රිය දමනය නම් වූ දමා ප්‍රතිපදාව ය. අකුසල විතර්ක සංසිඳුවීම නම් වූ සමා ප්‍රතිපදාව ය.
කතමා ච භික්ඛවේ අක්ඛමා පටිපදා? ඉධ භික්ඛවේ ඒකච්චෝ අක්ඛමෝ හෝති සීතස්ස උණ්හස්ස ජිඝච්ඡාය පිපාසාය ඩංසමකසවාතාතපසිරිංසපසම්ඵස්සානං. දුරුත්තානං දුරාගතානං වචනපථානං, උප්පන්නානං සාරීරිකානං වේදනානං දුක්ඛානං තිබ්බානං ඛරානං කටුකානං අසාතානං අමනාපානං පාණහරානං අනධිවාසිකජාතිකෝ හෝති. අයං වුච්චති භික්ඛවේ අක්ඛමා පටිපදා.
1. මහණෙනි, නොඉවසීම නම් වූ අක්ඛමා ප්‍රතිපදාව යනු කුමක් ද? මහණෙනි, මෙහිලා ඇතැම් පුද්ගලයෙක් සීතල, උණුසුම, බඩගින්න, පිපාසය, මැසි මදුරු පහස, අව් සුළං පහස, සර්පාදීන්ගේ පහස නොඉවසන්නේ වෙයි. නපුරු කොට කියන ලද, නපුරු කොට පැමිණි වචන නොඉවසන්නේ වෙයි. දරුණු වූ, කටුක වූ, කර්කශ වූ, අමිහිරි වූ, අමනාප වූ, මාරාන්තික වූ දුක්ඛිත ශාරීරික වේදනා නොඉවසන්නේ වෙයි. මහණෙනි, මෙය නොඉවසීමේ ප්‍රතිපදාව යැයි කියනු ලැබේ.
කතමා ච භික්ඛවේ ඛමා පටිපදා? ඉධ භික්ඛවේ ඒකච්චෝ ඛමෝ හෝති සීතස්ස උණ්හස්ස ....(පෙ).... අධිවාසිකජාතිකෝ හෝති. අයං වුච්චති භික්ඛවේ ඛමා පටිපදා.
2. මහණෙනි, ඉවසීම නම් වූ ඛමා ප්‍රතිපදාව යනු කුමක් ද? මහණෙනි, මෙහිලා ඇතැම් පුද්ගලයෙක් සීතල, උණුසුම, ….(පෙ)…. ඉවසන්නේ වෙයි. මහණෙනි, මෙය ඉවසීමේ ප්‍රතිපදාව යැයි කියනු ලැබේ.
කතමා ච භික්ඛවේ දමා පටිපදා? ඉධ භික්ඛවේ භික්ඛු චක්ඛුනා රූපං දිස්වා න නිමිත්තග්ගාහී හෝති ....(පෙ).... සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හාය රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය න නිමිත්තග්ගාහී හෝති නානුබ්‍යඤ්ජනග්ගාහී. යත්වාධිකරණමේනං මනින්ද්‍රියං අසංවුතං විහරන්තං අභිජ්ඣා දෝමනස්සා පාපකා අකුසලා ධම්මා අන්වාස්සවෙය්‍යුං තස්ස සංවරාය පටිපජ්ජති. රක්ඛති මනින්ද්‍රියං. මනින්ද්‍රියේ සංවරං ආපජ්ජති. අයං වුච්චති භික්ඛවේ දමා පටිපදා.
3. මහණෙනි, ඉන්ද්‍රිය දමනය නම් වූ දමා ප්‍රතිපදාව යනු කුමක් ද? මහණෙනි, මෙහිලා භික්ෂුව ඇසින් රූපයක් දැක සළකුණු නොගන්නේ වෙයි. සළකුණක කොටසක් හෝ නොගන්නේ වෙයි. යම් හෙයකින් ඇස නම් වූ ඉන්ද්‍රිය අසංවර ව වසන කල්හී රාග, ද්වේෂ ආදී ලාමක අකුසල් දහම් ඒ භික්ෂුව පසුපස හඹා එයි ද, එය සංවර කිරීම පිණිස පිළිපදින්නේ වෙයි. ඇස නම් වූ ඉන්ද්‍රිය රකියි. ඇස නම් වූ ඉන්ද්‍රියෙහි සංවරයට පැමිණෙයි. කනෙන් ශබ්දයක් අසා ….(පෙ)…. නාසයෙන් ආඝ්‍රාණය කොට ….(පෙ)…. දිවෙන් රස විඳ ….(පෙ)…. කයෙන් පහස ලබා ….(පෙ)…. මනසින් අරමුණක් දැන සළකුණු නොගන්නේ වෙයි. සළකුණක කොටසක් හෝ නොගන්නේ වෙයි. යම් හෙයකින් මනස නම් වූ ඉන්ද්‍රිය අසංවර ව වසන කල්හී රාග, ද්වේෂ ආදී ලාමක අකුසල් දහම් ඒ භික්ෂුව පසුපස හඹා එයි ද, එය සංවර කිරීම පිණිස පිළිපදින්නේ වෙයි. මනස නම් වූ ඉන්ද්‍රිය රකියි. මනස නම් වූ ඉන්ද්‍රියෙහි සංවරයට පැමිණෙයි. මහණෙනි, මෙය ඉන්ද්‍රිය දමනයෙන් යුතු ප්‍රතිපදාව යැයි කියනු ලැබේ.
කතමා ච භික්ඛවේ සමා පටිපදා? ඉධ භික්ඛවේ භික්ඛු උප්පන්නං කාමවිතක්කං නාධිවාසේති පජහති විනෝදේති සමේති බ්‍යන්තීකරෝති අනභාවං ගමේති. උප්පන්නං බ්‍යාපාදවිතක්කං ....(පෙ).... උප්පන්නං විහිංසාවිතක්කං ....(පෙ).... උප්පන්නුප්පන්නේ පාපකේ අකුසලේ ධම්මේ නාධිවාසේති පජහති විනෝදේති සමේති බ්‍යන්තීකරෝති අනභාවං ගමේති. අයං වුච්චති භික්ඛවේ සමා පටිපදා.
4. මහණෙනි, අකුසල විතර්ක සංසිඳුවීම නම් වූ සමා ප්‍රතිපදාව යනු කුමක් ද? මහණෙනි, මෙහිලා භික්ෂුව උපන් කාම විතර්කය නොඉවසයි. දුරු කරයි. බැහැර කරයි. සංසිඳුවයි. නැති කරයි. අභාවයට පමුණුවයි. උපන් ව්‍යාපාද විතර්කය ….(පෙ)…. උපන් විහිංසා විතර්කය ….(පෙ)…. උපනූපන් පාපී අකුසල විතර්කයන් නොඉවසයි. දුරු කරයි. බැහැර කරයි. සංසිඳුවයි. නැති කරයි. අභාවයට පමුණුවයි. මහණෙනි, මෙය අකුසල විතර්කයන් සංසිඳුවීමෙන් යුතු ප්‍රතිපදාව යැයි කියනු ලැබේ.
ඉමා ඛෝ භික්ඛවේ චතස්සෝ පටිපදාති.
මහණෙනි, මේ වනාහී සතරක් වූ ප්‍රතිපදාවෝ ය.
සාදු! සාදු!! සාදු!!!
පඤ්චම පටිපදා සූත්‍රය නිමා විය.
