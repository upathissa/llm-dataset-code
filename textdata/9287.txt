අංගුත්තර නිකාය
පඤ්චක නිපාතෝ
5.1.1.5. සික්ඛාපච්චක්ඛාන සුත්තං
5.1.1.5. දහමෙහි හික්මීම ප්‍රතික්ෂේප කිරීම ගැන වදාළ දෙසුම
යෝ හි කෝචි භික්ඛවේ භික්ඛු වා භික්ඛුණී වා සික්ඛං පච්චක්ඛාය හීනායාවත්තති, තස්ස දිට්ඨේ චේව ධම්මේ පඤ්ච සහධම්මිකා වාදානුපාතා ගාරය්හා ඨානා ආගච්ඡන්ති. කතමේ පඤ්ච:
මහණෙනි, යම්කිසි භික්ෂුවක් වේවා, භික්ෂුණියක් වේවා ශික්ෂාව ප්‍රතික්ෂේප කොට ලාමක ගිහි බවට වැටෙයි නම් ඔහුට මෙලොව දී ම හේතු සහිත ව ගැරහීමට ලක්වෙන කරුණු පහක් තමා කරා පැමිණෙන්නේ වෙයි. ඒ කවර පසක් ද යත්;
“සද්ධාපි නාම තේ නාහෝසි කුසලේසු ධම්මේසු. හිරීපි නාම තේ නාහෝසි කුසලේසු ධම්මේසු. ඔත්තප්පම්පි නාම තේ නාහෝසි කුසලේසු ධම්මේසු. විරියම්පි නාම තේ නාහෝසි කුසලේසු ධම්මේසු. පඤ්ඤාපි නාම තේ නාහෝසි කුසලේසු ධම්මේසු.”
“ඔබට කුසල් දහම් පිළිබඳ ව ශ්‍රද්ධාව ද නොතිබුණේ ය. කුසල් දහම් පිරිහීම පිළිබඳ ව ලැජ්ජාව ද නොතිබුණේ ය. කුසල් දහම් පිරිහීම පිළිබඳ ව භය ද නොතිබුණේ ය. කුසල් දහම් වැඩීමට වීරිය ද නොතිබුණේ ය. කුසල් දහම් පිළිබඳ ව ප්‍රඥාව ද නොතිබුණේ ය.”
යෝ හි කෝචි භික්ඛවේ භික්ඛු වා භික්ඛුණී වා සික්ඛං පච්චක්ඛාය හීනායාවත්තති, තස්ස දිට්ඨේ චේව ධම්මේ ඉමේ පඤ්ච සහධම්මිකා වාදානුපාතා ගාරය්හා ඨානා ආගච්ඡන්ති.
මහණෙනි, යම්කිසි භික්ෂුවක් වේවා, භික්ෂුණියක් වේවා ශික්ෂාව ප්‍රතික්ෂේප කොට ලාමක ගිහි බවට වැටෙයි නම් ඔහුට මෙලොව දී ම හේතු සහිත ව ගැරහීමට ලක්වෙන මේ කරුණු පහ තමා කරා පැමිණෙන්නේ වෙයි.
යෝ හි කෝචි භික්ඛවේ භික්ඛු වා භික්ඛුණී වා සහාපි දුක්ඛේන සහාපි දෝමනස්සේන අස්සුමුඛෝ රුදමානෝ පරිපුණ්ණං පරිසුද්ධං බ්‍රහ්මචරියං චරති, තස්ස දිට්ඨේ චේව ධම්මේ පඤ්ච සහධම්මිකා පාසංසා ඨානා ආගච්ඡන්ති. කතමේ පඤ්ච:
මහණෙනි, යම්කිසි භික්ෂුවක් වේවා, භික්ෂුණියක් වේවා, දුකෙනුත් යුක්ත ව, දොම්නසිනුත් යුක්ත ව, කඳුළු වැකුණු මුහුණින් යුතුව, හඬමින් පිරිපුන් කොට පිරිසිදු ලෙස බඹසරෙහි හැසිරෙයි ද, ඔහුට මෙලොව දී ම හේතු සහිත ව ප්‍රශංසාවට ලක්වෙන කරුණු පහක් තමා කරා පැමිණෙන්නේ වෙයි. ඒ කවර පසක් ද යත්;
සද්ධාපි නාම තේ අහෝසි කුසලේසු ධම්මේසු. හිරීපි නාම තේ අහෝසි කුසලේසු ධම්මේසු. ඔත්තප්පම්පි නාම තේ අහෝසි කුසලේසු ධම්මේසු. විරියම්පි නාම තේ අහෝසි කුසලේසු ධම්මේසු. පඤ්ඤාපි නාම තේ අහෝසි කුසලේසු ධම්මේසු.”
“ඔබට කුසල් දහම් පිළිබඳ ව ශ්‍රද්ධාව ද තිබුණේ ය. කුසල් දහම් පිරිහීම පිළිබඳ ව ලැජ්ජාව ද තිබුණේ ය. කුසල් දහම් පිරිහීම පිළිබඳ ව භය ද තිබුණේ ය. කුසල් දහම් වැඩීමට වීරිය ද තිබුණේ ය. කුසල් දහම් පිළිබඳ ව ප්‍රඥාව ද තිබුණේ ය.”
යෝ හි කෝචි භික්ඛවේ භික්ඛු වා භික්ඛුණී වා සහාපි දුක්ඛේන සහාපි දෝමනස්සේන අස්සුමුඛෝ රුදමානෝ පරිපුණ්ණං පරිසුද්ධං බ්‍රහ්මචරියං චරති තස්ස දිට්ඨේ චේව ධම්මේ ඉමේ පඤ්ච සහධම්මිකා. පාසංසා ඨානා ආගච්ඡන්තීති.
මහණෙනි, යම්කිසි භික්ෂුවක් වේවා, භික්ෂුණියක් වේවා, දුකෙනුත් යුක්ත ව, දොම්නසිනුත් යුක්ත ව, කඳුළු වැකුණු මුහුණින් යුතුව, හඬමින් පිරිපුන් කොට පිරිසිදු ලෙස බඹසරෙහි හැසිරෙයි ද, ඔහුට මෙලොව දී ම හේතු සහිත ව ප්‍රශංසාවට ලක්වෙන මේ කරුණු පහ තමා කරා පැමිණෙන්නේ වෙයි.
සාදු! සාදු!! සාදු!!!
සික්ඛාපච්චක්ඛාන සූත්‍රය නිමා විය.
