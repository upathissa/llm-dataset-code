අංගුත්තර නිකාය
සත්තක නිපාතෝ
7.1.2.10. නිද්දසවත්ථු සුත්තං
7.1.2.10. ගරුසරු ලැබීමට වූ කරුණු ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමානි භික්ඛවේ, නිද්දසවත්ථූනි, කතමානි සත්ත.
මහණෙනි, ගරුසරු ලැබීමට කරුණු සතකි. ඒ කවර සතක් ද යත්;
ඉධ භික්ඛවේ, භික්ඛු සික්ඛාසමාදානේ තිබ්බච්ඡන්දෝ හෝති ආයතිඤ්ච සික්ඛාසමාදානේ අවිගතපේමෝ. ධම්මනිසන්තියා තිබ්බච්ඡන්දෝ හෝති ආයතිඤ්ච ධම්මනිසන්තියා අවිගතපේමෝ. ඉච්ඡාවිනයේ තිබ්බච්ඡන්දෝ හෝති ආයතිඤ්ච ඉච්ඡාවිනයේ අවිගතපේමෝ. පටිසල්ලානේ තිබ්බච්ඡන්දෝ හෝති ආයතිඤ්ච පටිසල්ලානේ අවිගතපේමෝ. විරියාරම්භේ තිබ්බච්ඡන්දෝ හෝති ආයතිඤ්ච විරියාරම්භේ අවිගත පේමෝ. සතිනේපක්කේ තිබ්බච්ඡන්දෝ හෝති ආයතිඤ්ච සතිනේපක්කේ අවිගතපේමෝ. දිට්ඨිපටිවේධේ තිබ්බච්ඡන්දෝ හෝති ආයතිඤ්ච දිට්ඨිපටිවේධේ අවිගතපේමෝ.
මහණෙනි, මෙහිලා භික්ෂුව ශික්ෂා සමාදන් වීමෙහි තියුණු ආශාවක් ඇත්තේ වෙයි, මත්තෙහි ද ශික්ෂා සමාදන් වීමෙහි දුරු නොවූ ප්‍රේමය ඇත්තේ වෙයි.
ධර්මාවබෝධයෙහි තියුණු ආශාවක් ඇත්තේ වෙයි, මත්තෙහි ද ධර්මාවබෝධයෙහි දුරු නොවූ ප්‍රේමය ඇත්තේ වෙයි.
තෘෂ්ණාව දුරු කිරීමෙහි තියුණු ආශාවක් ඇත්තේ වෙයි, මත්තෙහි ද තෘෂ්ණාව දුරු කිරීමෙහි දුරු නොවූ ප්‍රේමය ඇත්තේ වෙයි.
භාවනාවෙහි තියුණු ආශාවක් ඇත්තේ වෙයි, මත්තෙහි ද භාවනාවෙහි දුරු නොවූ ප්‍රේමය ඇත්තේ වෙයි.
අරඹන ලද වීරියෙහි තියුණු ආශාවක් ඇත්තේ වෙයි, මත්තෙහි ද අරඹන ලද වීරියෙහි දුරු නොවූ ප්‍රේමය ඇත්තේ වෙයි.
සිහිය හා අවස්ථාවෝචිත ප්‍රඥාවෙහි තියුණු ආශාවක් ඇත්තේ වෙයි, මත්තෙහි ද සිහිය හා අවස්ථාවෝචිත ප්‍රඥාවෙහි දුරු නොවූ ප්‍රේමය ඇත්තේ වෙයි.
මාර්ගඵලාවබෝධයෙහි තියුණු ආශාවක් ඇත්තේ වෙයි, මත්තෙහි ද මාර්ගඵලාවබෝධයෙහි දුරු නොවූ ප්‍රේමය ඇත්තේ වෙයි.
ඉමානි ඛෝ භික්ඛවේ, සත්ත නිද්දසවත්ථුනිති.
මහණෙනි, මේ වනාහී ගරුසරු ලැබීමට කරුණු සත යි.
සාදු! සාදු!! සාදු!!!
නිද්දසවත්ථු සූත්‍රය නිමා විය.
අනුසයවග්ගෝ දුතියෝ.
දෙවෙනි අනුසය වර්ගය අවසන් විය.
තස්සුද්දානං:
එහි පිළිවෙල උද්දානයයි :
ද්වේ අනුසයා කුලං පුග්ගලං උදකූපමඤ්ච පඤ්චමං
අනිච්චං දුක්ඛං අනත්තා ච සුඛ නිද්දස වත්ථූහි තේ දසාති
අනුසය සූත්‍ර දෙක, කුල සූත්‍රය, පුග්ගල සූත්‍රය, උදකූපම සූත්‍රය, අනිච්ච සූත්‍රය, දුක්ඛ සූත්‍රය, අනත්ත සූත්‍රය, සුඛ සූත්‍රය සහ නිද්දසවත්ථු සූත්‍රය වශයෙන් මෙහි සූත්‍ර දසයකි.
