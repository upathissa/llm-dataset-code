ඛුද්දක නිකාය
සුත්ත නිපාතෝ
1. පබ්බජ්ජා සුත්තං
1. උතුම් පැවිද්ද ගැන වදාළ දෙසුම
407.පබ්බජ්ජං කිත්තයිස්සාමි - යථා පබ්බජි චක්ඛුමා
යථා වීමංසමානෝ සෝ - පබ්බජ්ජං සමරෝචයි
ඒ උත්තම පැවිද්ද ගැන - පවසමි හඬ නඟා ලොවට
සදහම් ඇස් ඇති මුනිඳුන් - පැවිදි වුණේ කෙළෙසින් දැයි
නුවණින් විමසමින් හෙතෙම - රුචි වුන හැටි පැවිදි බවට

408.සම්බාධෝ’යං ඝරාවාසෝ - රජස්සායතනං ඉති
අබ්භෝකාසෝ ව පබ්බජ්ජා - ඉති දිස්වාන පබ්බජි
බොහෝ කරදර පීඩා ඇත - මේ ගෙයි වාසය තුළ නම්
කෙළෙස් උනන උල්පතක්ය - “නිවස” කියා පවසන තැන
එහෙත් අනේ මේ පැවිද්ද - ආකාසය වැනි තැනක්ය
යනුවෙන් සැළකීමෙනි හේ - ලබාගත්තෙ මේ පැවිද්ද

409.පබ්බජිත්වාන කායේන - පාපං කම්මං විවජ්ජයි
වචීදුච්චරිතං හිත්වා - ආජීවං පරිසෝධයි
උතුම් පැවිදි දිවිය ලබා - කයින් කෙරෙන පව් දුරුකොට
වැරදි වචන දුරු කරමින් - දිවිමග කරගති පිරිසිදු

410.අගමා රාජගහං බුද්ධෝ - මගධානං ගිරිබ්බජං
පිණ්ඩාය අභිහාරෙසි - ආකිණ්ණවරලක්ඛණෝ
කඳු අතරේ මගධ රටේ - ඇති රජගහ නුවර පැමිණි
මහා පුරිස් ලකුණින් යුතු - අපගේ බුදු සමිඳාණෝ
පිණ්ඩපාතෙ ලබාගන්ට - ගෙපිළිවළින් වැඩිය සේක

411.තමද්දසා බිම්බිසාරෝ - පාසාදස්මිං පතිට්ඨිතෝ
දිස්වා ලක්ඛණසම්පන්නං - ඉමමත්ථං අභාසථ
රජ මැදුරේ උඩුමහලේ - සිටි බිම්සර රජතුමන්ට
දැක ගන්නට ලැබුණා මේ - සුන්දර පෙනුමැති සමිඳුන්
සැණෙකින් ඒ නිරිඳු තෙමේ - පවසා සිටියේ මෙකරුණ

412.ඉමං භොන්තෝ නිසාමේථ - අභිරූපෝ බ්‍රහා සුචි
චරණේන චේව සම්පන්නෝ - යුගමත්තං ච පෙක්ඛති
අන්න ! බලව් භවත්නි, අර - අභිරූපී පෙනුමෙන් යුතු
යහපත් ඉරියව්වෙන් යුතු - අර සුන්දර සමණා දෙස
පහළ හෙළා ගෙන දෙනයන - යන්නේ සංසුන් ගමනින්

413.ඔක්ඛිත්තචක්ඛු සතිමා - නායං නීචා කුලාමිව
රාජදූතා විධාවන්තු - කුහිං භික්ඛු ගමිස්සති
හෙළා දෙනෙත් අඩවන් ලෙස - සිහිය පිහිටුවා සොඳ ලෙස
වඩිනා මොහු සොඳුරු විලස - අයත් නොමැත ළාමක වූ
හීන වූ පහත් කුලයටරාජ දූතයෙනි, තොප දැන් - වහා ගමන් කොට එතැනට
ඔය සමිඳාණන් වඩින්නේ - කොතැනටදැ’යි සොයා බලව

414.තේ පේසිතා රාජදූතා - පිට්ඨිතෝ අනුබන්ධි
සුංකුහිං ගමිස්සති භික්ඛු කත්ථ වාසෝ භවිස්සති
පිටත් කෙරුව දූත පිරිස - ගියෝය සමණා පසුපස
කොහේද සමණිඳු වඩින්නේ? - කොතැනද මෙතුමා වසන්නේ?

415. සපදානං චරමානෝ - ගුත්තද්වාරෝ සුසංවුතෝ
ඛිප්පං පත්තං අපූරේසි - සම්පජානෝ පතිස්සතෝ
තමන්ගේ ඉඳුරන් රැකගෙන - සංවර කම ඇති කරගෙන
පිහිටුවමින් සිහිය හොඳට - නුවණින් යුතුවම හැසිරෙන
ගෙපිළිවෙළින් පිණ්ඩපාතෙ - වඩින විටදි ඒ සමණා
පිරී ගියා ඉක්මණින්ම - එතුමන්ගේ පාත්‍රයත්

416. පිණ්ඩචාරං චරිත්වාන - නික්ඛම්ම නගරා මුනි
පණ්ඩවං අභිහාරේසි - එත්ථ වාසෝ භවිස්සති
පිඬු සෙවීම අවසන් කොට - නගරෙන් පිට වැඩිය මුනිඳු
“මෙතැන වසන්නට හොඳ” යයි - වැඩියෙ පාණ්ඩව පව්වට

417. දිස්වාන වාසූපගතං - තතෝ දූතා උපාවිසුං
එකෝව දූතෝ ආගන්ත්වා - රාජිනෝ පටිවේදයි
එතුමන් වැඩ සිටිනු දුටුව - දූත පිරිස පැමිණුණෝය
ඔවුන් අතර සිටිය කෙනෙක් - රජු වෙත ගොස් කීවේ මෙය

418.ඒස භික්ඛු මහාරාජ - පණ්ඩවස්ස පුරක්ඛතෝ
නිසින්නෝ ව්‍යග්ඝ්‍රසභෝව - සීහෝව ගිරිගබ්භරේ
භවත් මහරජාණෙනි, දැන් - “පාණ්ඩව” පර්වත පෙදෙසේ
පෙර දිග බෑවුමට වෙන්ට - සිටින්නේය ඒ සමණිඳු
බලවත් තේජසින් යුතුව - ව්‍යාඝ්‍රයෙකු සේ ගුහාවේ
සවි ශක්තියකින්ද යුතුය - වෘෂභ රාජයෙකු විලසින්
හේ එඩිතරකමින් යුතුය - සිංහ රාජයෙක් විලසේ

419.සුත්වාන දූතවචනං - භද්දයානේන ඛත්තියෝ
තරමානරූපෝ නිය්‍යාසි - යේන පණ්ඩවපබ්බතෝ
දූතයාගේ වචන අසා - නිරිඳු සොඳුරු යානයකින්
ඉක්මණින්ම පිටත් වුණා - “පාණ්ඩව” පර්වතය ළඟට

420. ස යානභූමිං යායිත්වා - යානා ඕරූය්හ ඛත්තියෝ
පත්තිකෝ උපසංකම්ම - ආසජ්ජ තං උපාවිසි
යානයෙකින් යා ගත හැකි - දුර ගිය ඒ බිම්සර රජු
එයිනුත් බැස පා ගමනින් - ගියේය සමිඳාණන් වෙත

421. නිසජ්ජ රාජා සම්මෝදි - කථං සාරාණීයං තතෝ
කථං සෝ වීතිසාරෙත්වා - ඉමමත්ථං අභාසථ
එහි ගිය බිම්සර නිරිඳුන් - සතුට පිරුණ සිතින් යුතුව
ගෙවා සොඳුරු පිළිසඳරින් - පවසා සිටියේ මෙකරුණ

422. යුවා ච දහරෝ චාසි - පඨමුප්පතිතෝ සුසු
වණ්ණාරෝහේන සම්පන්නෝ - ජාතිමා විය ඛත්තියෝ
යොවුන් තරුණයෙකි ඔබ නම් - තවමත් මුල් කාලෙ ගෙවන
හැඩ රුවින්ද උසමහතින් - පෙනේ උපත රජෙකුගෙ මෙන්

423.සෝභයන්තෝ අණීකග්ගං - නාගසංඝපුරක්ඛතෝ
දදාමි භෝගේ භුඤ්ජස්සු - ජාතිං වක්ඛාහි පුච්ඡිතෝ
සේනා සහිතව සරසා - ඇත් පිරිවර පෙරට රැගෙන
ඔබට පුදමි හැම සම්පත් - අනුභව කළ මැන රිසිසේ
පවසාලනු මැන පින්වත - කොයි ජාතියෙදෝ උපන්නේ?

424.උජුං ජානපදෝ රාජා - හිමවන්තස්ස පස්සතෝ
ධනවිරියේන සම්පන්නෝ- කෝසලේසු නිකේතිනෝ
භවත් මහාරාජයාණෙනි,හිමගිරි පව්වද පෙනෙනා - කොසොල් ජනපදේ තිබෙනා
වීරිය හා ධනයෙන් යුතු - සුන්දර ජනපදයක් වේ

425.ආදිච්චා නාම ගොත්තේන - සාකියා නාම ජාතියා
තම්හා කුලා පබ්බජිතෝම්හි - රාජ - න කාමේ අභිපත්ථයං
අපි සූරියවංශේ වෙමු - “ශාක්‍ය” වෙමු ජාතියෙන්ද
පින්වත් රජතුමනි මෙමා - ඒ කුලයෙන් නික්ම අවුත්
පැවිදි බවට පත් කෙනෙක්මි - කිසිම කාමයක් නොපතන

426.කාමේස්වාදීනවං දිස්වා- නෙක්ඛම්මං දට්ඨු ඛේමතෝ
පධානාය ගමිස්සාමි - එත්ථ මේ රජ්ජති මනෝති
කම් සැපයට ගිජුවන ලොව - දුක් විඳිනා හැටි දැකගෙන
එයින් නික්ම පැවිදි වුණෙමි - දකිමින් කෙම් බිමක් විලස
වෙර වඩනා සිතින් යුතුව - යන්නෙමි මම නිරිඳාණනි
මා පැවසූ මෙකරුණ ගැන - දැන් මා සිත රැඳී තිබේ

පබ්බජ්ජා සුත්තං නිට්ඨිතං.
උතුම් පැවිද්ද ගැන වදාළ දෙසුම නිමා විය.
සාදු! සාදු!! සාදු!!!
