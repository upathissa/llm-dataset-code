අංගුත්තර නිකාය
සත්තක නිපාතෝ
7.1.4.6. භික්ඛු මිත්ත සුත්තං
7.1.4.6. මිත්‍ර භික්ෂුව ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තහි භික්ඛවේ, ධම්මේහි සමන්නාගතෝ භික්ඛුමිත්තෝ සේවිතබ්බෝ භජිතබ්බෝ පයිරුපාසිතබ්බෝ අපි පනුජ්ජමානේනපි. කතමේහි සත්තහි:
මහණෙනි, කරුණු සතකින් සමන්විත වූ මිත්‍ර භික්ෂුව තමා ව බැහැරට එළවන්නේ නමුත් ඇසුරු කළ යුත්තේ ය. භජනය කළ යුත්තේ ය. පයිරුපාසන කළ යුත්තේ ය. ඒ කවර කරුණු සතකින් ද යත්;
පියෝ ච හෝති මනාපෝ ච, ගරු ච, භාවනීයෝ ච, වත්තා ච, වචනක්ඛමෝ ච, ගම්භීරඤ්ච කථං කත්තා හෝති, නෝ ච අට්ඨානේ නියෝජේති.
ප්‍රිය වූයේ ද වෙයි. මනාප වූයේ ද වෙයි. ගරු කටයුතු ද වෙයි. සම්භාවනීය ද වෙයි. පිළිගත හැකි වචන කියන්නේ ද වෙයි. අනුන්ගේ වචන ඉවසන්නේ ද වෙයි. ගැඹුරු ධර්ම කථාව කරන්නේ ද වෙයි. කෙනෙකු ව නොමගට නොයොදවන්නේ ද වෙයි.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛුමිත්තෝ සේවිතබ්බෝ භජිතබ්බෝ පයිරුපාසිතබ්බෝ අපි පනුජ්ජමානේනපීති.
මහණෙනි, මේ කරුණු සතෙන් සමන්විත වූ මිත්‍ර භික්ෂුව තමා ව බැහැරට එළවන්නේ නමුත් ඇසුරු කළ යුත්තේ ය. භජනය කළ යුත්තේ ය. පයිරුපාසන කළ යුත්තේ ය.
(ගාථා)
පියෝ ච ගරු භාවනීයෝ වත්තා ච වචනක්ඛමෝ,
ගම්භීරඤ්ච කථං කත්තා නෝ චට්ඨානේ නියෝජයේ
1. ප්‍රිය වූයේ ත්, ගරු කටයුතු වූයේ ත්, සම්භාවනීය වූයේ ත්, වචනයෙහි දක්ෂ වූයේ ත්, වචන ඉවසන්නේ ත්, ගැඹුරු කථා පවසන්නේ ත්, නොමගට නොයොදවන්නේ ත් වෙයි ද,
යස්මිං ඒතානි ඨානානි සංවිජ්ජන්තීධ පුග්ගලේ,
සෝ මිත්තෝ මිත්තකාමේන අත්ථකාමානුකම්පකෝ,
අපි නාසියමානේන භජිතබ්බෝ තථාවිධෝති
2.මෙහිලා යම් පුද්ගලයෙකු කෙරෙහි මේ ලක්ෂණයන් දකින්නට ලැබෙයි නම් හේ මිතුරෙකි. යහපත කැමත්තාට අනුකම්පා කරන එබඳු මිත්‍රයා නෙරපනු ලැබුව ද, මිත්‍රයෙකු කැමති තැනැත්තා විසින් ඇසුරු කළ යුත්තේ ය.
සාදු! සාදු!! සාදු!!!
භික්ඛු මිත්ත සූත්‍රය නිමා විය.
