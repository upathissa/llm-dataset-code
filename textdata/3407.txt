සංයුත්ත නිකාය
ඛන්ධක වග්ගෝ
1.2.3.1. අස්සාද සුත්තං
1.2.3.1. ආශ්වාදය ගැන වදාළ දෙසුම
73. සාවත්ථියං.
73. සැවැත් නුවරදී ...................
අස්‌සුතවා භික්ඛවේ, පුථුජ්ජනෝ රූපස්‌ස අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානාති. වේදනාය අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානාති. සඤ්‌ඤාය ....(පෙ).... සංඛාරානං ....(පෙ).... විඤ්‌ඤාණස්‌ස අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානාති.
පින්වත් මහණෙනි, අශ්‍රැතවත් පෘථග්ජනයා හට රූපයෙහි ආශ්වාදය ගැනවත්, ආදීනවය ගැනවත්, නිස්සරණය (නිදහස් වීම) ගැනවත් සැබෑ තත්වය පිළිබඳව අවබෝධයක් නෑ. වේදනාවෙහි ආශ්වාදය ගැනවත්, ආදීනවය ගැනවත්, නිස්සරණය (නිදහස් වීම) ගැනවත් සැබෑ තත්වය පිළිබඳව අවබෝධයක් නෑ. සඤ්ඤාවෙහි ....(පෙ).... සංස්කාරවල ....(පෙ).... විඤ්ඤාණයෙහි ආශ්වාදය ගැනවත්, ආදීනවය ගැනවත්, නිස්සරණය (නිදහස් වීම) ගැනවත් සැබෑ තත්වය පිළිබඳව අවබෝධයක් නෑ.
සුතවා ච ඛෝ භික්ඛවේ, අරියසාවකෝ රූපස්‌ස අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං පජානාති. වේදනාය ....(පෙ).... සඤ්‌ඤාය ....(පෙ).... සංඛාරානං ....(පෙ).... විඤ්‌ඤාණස්‌ස අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං පජානාතීති.
පින්වත් මහණෙනි, ශ්‍රැතවත් ආර්ය ශ්‍රාවකයා හට නම් රූපයෙහි ආශ්වාදය ගැනත්, ආදීනවය ගැනත්, නිස්සරණය (නිදහස් වීම) ගැනත් සැබෑ තත්වය පිළිබඳව අවබෝධයක් තියෙනවා. වේදනාවෙහි ....(පෙ).... සඤ්ඤාවෙහි ....(පෙ).... සංස්කාරවල ....(පෙ).... විඤ්ඤාණයෙහි ආශ්වාදය ගැනත්, ආදීනවය ගැනත්, නිස්සරණය (නිදහස් වීම) ගැනත් සැබෑ තත්වය පිළිබඳව අවබෝධයක් තියෙනවා.
සාදු! සාදු!! සාදු!!!
අස්සාද සූත්‍රය නිමා විය.
