අංගුත්තර නිකාය
චතුක්ක නිපාතෝ
4.2.4.3. වණ්ණ සුත්තං
4.2.4.3. වර්ණනා කිරීම ගැන වදාළ දෙසුම
චතූහි භික්ඛවේ ධම්මේහි සමන්නාගතෝ යථාභතං නික්ඛිත්තෝ ඒවං නිරයේ. කතමේහි චතූහි?
මහණෙනි, සතර කරුණකින් යුතු තැනැත්තා ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය. ඒ කවර සතර කරුණකින් ද යත්;
අනනුවිච්ච අපරියෝගාහෙත්වා අවණ්ණාරහස්ස වණ්ණං භාසති. අනනුවිච්ච අපරියෝගාහෙත්වා වණ්ණාරහස්ස අවණ්ණං භාසති. අනනුවිච්ච අපරියෝගාහෙත්වා අප්පසාදනීයේ ඨානේ පසාදං උපදංසේති. අනනුවිච්ච අපරියෝගාහෙත්වා පසාදනීයේ ඨානේ අප්පසාදං උපදංසේති.
නොවිමසා, සම්පූර්ණ වශයෙන් සොයා නොබලා අගුණ කිව යුත්තාගේ ගුණ කියයි. නොවිමසා, සම්පූර්ණ වශයෙන් සොයා නොබලා ගුණ කිව යුත්තාට නින්දා අපහාස කරයි. නොවිමසා, සම්පූර්ණ වශයෙන් සොයා නොබලා නොපැහැදිය යුතු කරුණෙහි පැහැදෙයි. නොවිමසා, සම්පූර්ණ වශයෙන් සොයා නොබලා පැහැදිය යුතු කරුණෙහි අපැහැදෙයි.
ඉමේහි ඛෝ භික්ඛවේ චතූහි ධම්මේහි සමන්නාගතෝ යථාභතං නික්ඛිත්තෝ ඒවං නිරයේ.
මහණෙනි, මේ සතර කරුණෙන් යුතු තැනැත්තා ඔසොවාගෙන පැමිණි බරක් බිම තබන සෙයින් නිරයෙහි උපදින්නේ ය.
චතූහි භික්ඛවේ ධම්මේහි සමන්නාගතෝ යථාභතං නික්ඛිත්තෝ ඒවං සග්ගේ. කතමේහි චතූහි?
මහණෙනි, සතර කරුණකින් යුතු තැනැත්තා ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය. ඒ කවර සතර කරුණකින් ද යත්;
අනුවිච්ච පරියෝගාහෙත්වා අවණ්ණාරහස්ස අවණ්ණං භාසති. අනුවිච්ච පරියෝගාහෙත්වා වණ්ණාරහස්ස වණ්ණං භාසති. අනුවිච්ච පරියෝගාහෙත්වා අප්පසාදනීයේ ඨානේ අප්පසාදං උපදංසේති. අනුවිච්ච පරියෝගාහෙත්වා පසාදනීයේ ඨානේ පසාදං උපදංසේති.
විමසා, සම්පූර්ණ වශයෙන් සොයා බලා අගුණ කිව යුත්තාගේ අගුණ කියයි. විමසා, සම්පූර්ණ වශයෙන් සොයා බලා ගුණ කිව යුත්තාගේ ගුණ කියයි. විමසා, සම්පූර්ණ වශයෙන් සොයා බලා නොපැහැදිය යුතු කරුණෙහි අපැහැදෙයි. විමසා, සම්පූර්ණ වශයෙන් සොයා බලා පැහැදිය යුතු කරුණෙහි පැහැදෙයි.
ඉමේහි ඛෝ භික්ඛවේ චතූහි ධම්මේහි සමන්නාගතෝ යථාභතං නික්ඛිත්තෝ ඒවං සග්ගේ’ති.
මහණෙනි, මේ සතර කරුණෙන් යුතු තැනැත්තා ඔසොවාගෙන පැමිණි බරක් බිම තබන සෙයින් සුගතියෙහි උපදින්නේ ය.
සාදු! සාදු!! සාදු!!!
වණ්ණ සූත්‍රය නිමා විය.
