ඛුද්දක නිකාය
සුත්ත නිපාතෝ
16. පිංගිය සුත්තං
16. පිංගිය නිසා වදාළ දෙසුම
1125.ජිණ්ණෝ හමස්මි අබලෝ වීතවණ්ණෝ (ඉච්චායස්මා පිංගියෝ)
නෙත්තා න සුද්ධා සවනං න ඵාසු
මාහං නස්සං මෝමුහෝ අන්තරාව
ආචික්ඛ ධම්මං යමහං විජඤ්ඤං
ජාතිජරාය ඉධ විප්පහානං
(පිංගිය)
බොහෝ ජරාපත්ය මෙමා - විරූපි වී දුබල වුණා
ඇස් පෙනීම නැත පිරිසිදු - කන් ඇසීම ඇත අඩුවී
අනේ! මාව නොමැරේවා - සිහිය මුළාවුන විටකදි
ඉපදෙන දිරනා මේ ලොව - මෙහිදිම නැති කර දමන්ට
අවබෝධය ඇති කරවන - දහමක් මට කියා දෙන්න

1126.දිස්වාන රූපේසු විහඤ්ඤමානේ (පිංගියාති භගවා)
රුප්පන්ති රූපේසු ජනා පමත්තා
තස්මා තුවං පිංගිය අප්පමත්තෝ
ජහස්සු රූපං අපුනබ්භවාය
(භාග්‍යවතුන් වහන්සේ)
පින්වත් වූ පිංගිය ඔබ,
ඔය රූපය තුළ පවතින - පීඩාවම දකිනා විට
ප්‍රමාද වූ පිරිස ලොවේ - හඬා වැටෙති රූපය තුළ
එබැවින් පිංගිය ඔබ නම් - වහවහ නොපමාවීමෙන්
යළි භවයක් නොවනු පිණිස - රූපය අත් හැර දමන්න

1127.දිසා චතස්සෝ විදිසා චතස්සෝ
උද්ධං අධෝ දසදිසා ඉමායෝ
න තුයිහං අදිට්ඨං අසුතං’ මුතං වා
අථෝ අවිඤ්ඤාණං කිඤ්චි න මත්ථි ලෝකේ
ආචික්ඛ ධම්මං යමහං විජඤ්ඤං
ජාති ජරාය ඉධ විප්පහානං
(පිංගිය)
සතර දිශාවේ පවතින - සතර අනුදිශාවේ හෝ
උඩ හෝ යට දිශාවේද - හෝ මෙලොවේ කිසිම තැනක
ඔබ නොදුටුව කිසිවක් හෝ - අසා නොමැති කිසිවක් හෝ
සුවඳක් රස පහසක් හෝ - නොසිතූ සිතිවිල්ලක් හෝ
ඔබ හට නම් නොමැත්තේය
ඉපදෙන දිරනා මේ ලොව - මෙහිදිම නැතිකර දමන්ට
අවබෝධය ඇති කරවන - සිරි සදහම් කියා දෙන්න

1128.තණ්හාධිපන්නේ මනුජේ පෙක්ඛමානෝ (පිංගියාති භගවා)
සන්තා පජා තේ ජරසා පරේතේ
තස්මා තුවං පිංගිය අප්පමත්තෝ
ජහස්සු තණ්හං අපුනබ්භවායාති
(භාග්‍යවතුන් වහන්සේ)
තණ්හාවෙම ගිලී සිටින - ජන කැල සිත් තැවුල් විඳින
ජරාවෙන්ම දුකම විඳින - ආකාරය හොඳින්ම දැක
පිංගිය එනිසා ඔබ නම් - වහ වහ නොපමාවීමෙන්
යළි භවයක් නොවනු පිණිස - රූපය අත්හැර දමන්න

පිංගිය සුත්තං සෝළසමං.
පිංගිය නිසා වදාළ දෙසුම මෙහි දහසය වැන්න වේ.
සාදු! සාදු!! සාදු!!!
