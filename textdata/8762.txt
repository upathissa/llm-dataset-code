අංගුත්තර නිකාය
දසක නිපාතෝ
10.2.4.8. අක්කෝසක සුත්තං
10.2.4.8. ආක්‍රෝශ කරන්නා ගැන වදාළ දෙසුම
(සාවත්ථි)
සැවැත් නුවර දී ය ………..
යෝ සෝ භික්ඛවේ භික්ඛු අක්කෝසක පරිභාසකෝ අරියූපවාදී සබ්‍රහ්මචාරීනං, අට්ඨානමේතං අනවකාසෝ යං සෝ දසන්නං බ්‍යසනානං අඤ්ඤතරං බ්‍යසනං න නිගච්ඡෙය්‍ය. කතමේසං දසන්නං:
මහණෙනි, යම් මේ භික්ෂුවක් සබ්‍රහ්මචාරීන් වහන්සේලාට ආක්‍රෝශ කරන්නේ වෙයි ද, පරිභව කරන්නේ වෙයි ද, ආර්යෝපවාද කරන්නේ වෙයි ද, යම් හෙයකින් ඒ තැනැත්තා මේ දස විධ විපත්තීන්ගෙන් එක්තරා ව්‍යසනයකට පත්නොවන්නේ ය යන කරුණට හේතුවක් නැත. අවකාශයක් නැත. ඒ කවර දස විපතක් ද යත්;
අනධිගතං නාධිගච්ඡති, අධිගතා පරිහායන්ති, සද්ධම්මස්ස න වෝදානයන්ති. සද්ධම්මේසු වා අධිමානිකෝ හෝති, අනභිරතෝ වා බ්‍රහ්මචරියං චරති, අඤ්ඤතරං වා සංකිලිට්ඨං ආපත්තිං ආපජ්ජති, ගාළ්හං වා රෝගාතංකං ඵුසති, උම්මාදං වා පාපුණාති චිත්තක්ඛේපං, සම්මූළ්හෝ කාලං කරෝති, කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති.
නොලැබූ මගඵල ආදිය නොලබන්නේ ය. ලබන ලද ධ්‍යාන ආදිය ඇත්නම් පිරිහෙන්නේ ය. සද්ධර්මය තුළ දියුණුවක් නොලබන්නේ ය. සද්ධර්මය තුළ දියුණුවක් ඇතැයි අධිමානයට පත්වන්නේ ය. නිවන් මගෙහි සිත් අලවා වාසය කිරීමක් නැත්තේ ය. යම්කිසි කිළුටු ඇවතකට හෝ පත්වන්නේ ය. දරුණු වූ රෝගපීඩා ආදිය වැළඳෙන්නේ ය. චිත්ත වික්ෂේපය නම් වූ උමතු බවකට හෝ පත්වන්නේ ය. සිහිමුළා ව මරණයට පත්වන්නේ ය. කය බිඳී මරණින් මතු අපාය දුර්ගති විනිපාත නම් වූ නිරයෙහි උපදින්නේ ය.
යෝ සෝ භික්ඛවේ භික්ඛු අක්කෝසපරිභාසකෝ අරියූපවාදී සබ්‍රහ්මචාරීනං. ඨානමේතං අවකාසෝ, යං සෝ ඉමේසං දසන්නං බ්‍යසනානං අඤ්ඤතරං බ්‍යසනං නිගච්ඡෙය්‍යාති.
මහණෙනි, යම් මේ භික්ෂුවක් සබ්‍රහ්මචාරීන් වහන්සේලාට ආක්‍රෝශ කරන්නේ වෙයි ද, පරිභව කරන්නේ වෙයි ද, ආර්යෝපවාද කරන්නේ වෙයි ද, යම් හෙයකින් ඒ තැනැත්තා මේ දස විධ විපත්තීන්ගෙන් එක්තරා ව්‍යසනයකට පත්නොවන්නේ ය යන කරුණට හේතුවක් නැත. අවකාශයක් නැත.
සාදු! සාදු!! සාදු!!!
අක්කෝසක සූත්‍රය නිමා විය.
