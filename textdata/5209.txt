සංයුත්ත නිකාය
සළායතන වග්ගෝ
2.3.6. සම්බහුලභික්ඛු සුත්තං
2.3.6. බොහෝ භික්ෂූන්ට වදාළ දෙසුම
අථ ඛෝ සම්බහුලා භික්ඛූ යේන භගවා තේනුපසංකමිංසු ....(පෙ).... ඒකමන්තං නිසින්නා ඛෝ තේ භික්ඛූ භගවන්තං ඒතදවෝචුං: කතමා නු ඛෝ භන්තේ වේදනා? කතමෝ වේදනාසමුදයෝ? කතමා වේදනාසමුදයගාමිනීපටිපදා? කතමෝ වේදනානිරෝධෝ? කතමා වේදනානිරෝධගාමිනී පටිපදා? කෝ වේදනාය අස්සාදෝ? කෝ ආදීනවෝ? කිං නිස්සරණන්ති?
එදා බොහෝ භික්‍ෂූන් වහන්සේලා භාග්‍යවතුන් වහන්සේ වැඩසිටි තැනට පැමිණුනා. ….(පෙ)…. එකත්පස්ව වාඩිවුණ ඒ භික්‍ෂූන් භාග්‍යවතුන් වහන්සේගෙන් මෙකරුණ විමසුවා. ස්වාමීනී, වේදනාව යනු කුමක්ද? වේදනාවේ හටගැනීම යනු කුමක්ද? වේදනාව හටගැනීම පිණිස පවතින වැඩපිළිවෙළ යනු කුමක්ද? වේදනාවේ නිරුද්ධ වීම යනු කුමක්ද? වේදනාව නිරුද්ධ වීම පිණිස පවතින ප්‍රතිපදාව යනු කුමක්ද? වේදනාවේ ආශ්වාදය කුමක්ද? වේදනාවේ ආදීනවය කුමක්ද? වේදනාවේ නිස්සරණය කුමක්ද?
තිස්සෝ ඉමා භික්ඛවේ වේදනා: සුඛා වේදනා, දුක්ඛා වේදනා, අදුක්ඛමසුඛා වේදනා. ඉමා වුච්චන්ති භික්ඛවේ වේදනා. ඵස්සසමුදයා වේදනාසමුදයෝ. තණ්හා වේදනාසමුදයගාමිනී පටිපදා. ඵස්සනිරෝධා වේදනානිරෝධෝ. ....(පෙ).... යෝ වේදනාය ඡන්දරාගවිනයෝ ඡන්දරාගප්පහානං. ඉදං වේදනාය නිස්සරණන්ති.
පින්වත් මහණෙනි, මේ වේදනා තුනක් තියෙනවා. සැප වේදනාව, දුක් වේදනාව හා දුක් සැප රහිත වේදනාව යි. පින්වත් මහණෙනි, වේදනාව කියන්නේ මෙයටයි. ස්පර්ශය හටගැනීමෙනුයි වේදනාව හටගන්නේ. වේදනාව හටගැනීම පිණිස පවතින වැඩපිළිවෙළ වනාහී තණ්හාවයි. ස්පර්ශය නිරුද්ධ වීමෙන් වේදනාව නිරුද්ධ වෙනවා. ….(පෙ)…. වේදනාව කෙරෙහි ඇති ඡන්දරාගයේ යම් දුරුවීමක් ඇද්ද, ඡන්දරාගයේ ප්‍රහාණයක් ඇද්ද මේක වේදනාවේ නිස්සරණය යි.
සාදු! සාදු!! සාදු!!!
සම්බහුලභික්ඛු සූත්‍රය නිමා විය.
