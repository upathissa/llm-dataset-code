අංගුත්තර නිකාය
චතුක්ක නිපාතෝ
4.1.4.6. ද්‍රෝණ සුත්තං
4.1.4.6. ද්‍රෝණ බමුණාට වදාළ දෙසුම
ඒකං සමයං භගවා අන්තරා ච උක්කට්ඨං අන්තරා ච සේතව්‍යං අද්ධානමග්ගපටිපන්නෝ හෝති. දෝණෝපි සුදං බ්‍රාහ්මණෝ අන්තරා ච උක්කට්ඨං අන්තරා ච සේතව්‍යං අද්ධානමග්ගපටිපන්නෝ හෝති. අද්දසා ඛෝ දෝණෝ බ්‍රාහ්මණෝ භගවතෝ පාදේසු චක්කානි සහස්සාරානි සනේමිකානි සනාභිකානි සබ්බාකාරපරිපූරානි. දිස්වානස්ස ඒතදහෝසි: “අච්ඡරියං වත භෝ. අබ්භුතං වත භෝ. න වතිමානි මනුස්සභූතස්ස පාදානි භවිස්සන්තීති.
එක් සමයක භාග්‍යවතුන් වහන්සේ උක්කට්ඨා නුවර ත්, සේතව්‍ය නුවරට ත් අතර දිගු මාර්ගයට පිළිපන් සේක. එකල්හී ද්‍රෝණ බ්‍රාහ්මණ තෙමේ ද උක්කට්ඨා නුවරට ත්, සේතව්‍ය නුවරට ත් අතර දිගු මාර්ගයට පිළිපන්නේ වෙයි. ද්‍රෝණ බමුණු තෙමේ භාග්‍යවතුන් වහන්සේගේ ශ්‍රී පාදයන්හී යටි පතුලෙහි පිහිටි දහසක් අර ඇති නිම්වළලු සහිත වූ, නැඹ සහිත වූ, සියළු අයුරින් පිරිපුන් චක්‍ර ලකුණු දුටුවේ ය. දැක මෙසේ සිතුවේ ය. ‘භවත්නි, ඒකාන්තයෙන් ම අසිරිමත් දෙයකි! භවත්නි, ඒකාන්තයෙන් ම අද්භූත දෙයකි ! ඒකාන්තයෙන් ම මේ පාදයන් මනුෂ්‍ය වූ කෙනෙකුගේ විය නොහැකි ය’ යි.
අථ ඛෝ භගවා මග්ගා ඔක්කම්ම අඤ්ඤතරස්මිං රුක්ඛමූලේ නිසීදි, පල්ලංකං ආභුජිත්වා උජුං කායං පණිධාය පරිමුඛං සතිං උපට්ඨපෙත්වා.
අථ ඛෝ දෝණෝ බ්‍රාහ්මණෝ භගවතෝ පාදානි අනුගච්ඡන්තෝ අද්දස භගවන්තං අඤ්ඤතරස්මිං රුක්ඛමූලේ නිසින්නං පාසාදිකං පසාදනීයං සන්තින්ද්‍රියං සන්තමානසං උත්තමදමථසමථමනුප්පත්තං දන්තං ගුත්තං සංයතින්ද්‍රියං නාගං. දිස්වා යේන භගවා තේනුපසංකමි. උපසංකමිත්වා භගවන්තං ඒතදවෝච:
එකල්හී භාග්‍යවතුන් වහන්සේ මගෙන් බැහැර වී එක්තරා රුක් සෙවණක පළඟක් බැඳ කය ඍජු කොට එළැඹ සිටි සිහියෙන් යුතුව වැඩහුන් සේක. එවිට ද්‍රෝණ බ්‍රාහ්මණ තෙමේ භාග්‍යවතුන් වහන්සේගේ පා සටහන් අනුව යමින් එක්තරා රුක් සෙවණක වැඩසිටින භාග්‍යවතුන් වහන්සේ දුටුවේ ය. සිත පහන් කරවන, ප්‍රසාදය ම ඇති කරවන, ශාන්ත වූ ඉඳුරන් ඇති, ශාන්ත වූ සිත් ඇති, උත්තම වූ ඉන්ද්‍රිය දමනයෙන් හා සංසිඳීමෙන් යුතු, මුළුමනින් ම දමනය වූ, වසා ගත් දොරටු ඇති, සංයත ඉඳුරන් ඇති, ශ්‍රේෂ්ඨ වූ භාග්‍යවතුන් වහන්සේ ව දුටුවේ ය. දැක භාග්‍යවතුන් වහන්සේ වෙත පැමිණියේ ය. පැමිණ භාග්‍යවතුන් වහන්සේට මෙකරුණ පැවසුවේ ය.
දේවෝ නෝ භවං භවිස්සතීති? න ඛෝ අහං බ්‍රාහ්මණ, දේවෝ භවිස්සාමීති. ගන්ධබ්බෝ නෝ භවං භවිස්සතීති? න ඛෝ අහං බ්‍රාහ්මණ, ගන්ධබ්බෝ භවිස්සාමීති. යක්ඛෝ නෝ භවං භවිස්සතීති? න ඛෝ අහං බ්‍රාහ්මණ, යක්ඛෝ භවිස්සාමීති. මනුස්සෝ නෝ භවං භවිස්සතීති? න ඛෝ අහං බ්‍රාහ්මණ, මනුස්සෝ භවිස්සාමීති.
“භවත් තෙමේ දෙවියෙක් වත් වන්නෙහි ද?” “බ්‍රාහ්මණය මම දෙවියෙක් නොවෙමි.”
“භවත් තෙමේ ගාන්ධර්වයෙක් වත් වන්නෙහි ද?” “බ්‍රාහ්මණය මම ගාන්ධර්වයෙක් නොවෙමි.”
“භවත් තෙමේ යක්ෂයෙක් වත් වන්නෙහි ද?” “බ්‍රාහ්මණය මම යක්ෂයෙක් නොවෙමි.”
“භවත් තෙමේ මනුෂ්‍යයෙක් වත් වන්නෙහි ද?” “බ්‍රාහ්මණය මම මනුෂ්‍යයෙක් නොවෙමි.”
දේවෝ නෝ භවං භවිස්සතීති ඉති පුට්ඨෝ සමානෝ ‘න ඛෝ අහං බ්‍රාහ්මණ, දේවෝ භවිස්සාමී’ති වදේසි. ගන්ධබ්බෝ නෝ භවං භවිස්සතීති ඉති පුට්ඨෝ සමානෝ‘න ඛෝ අහං බ්‍රාහ්මණ, ගන්ධබ්බෝ භවිස්සාමී’ති වදේසි. යක්ඛෝ නෝ භවං භවිස්සතීති ඉති පුට්ඨෝ සමානෝ‘න ඛෝ අහං බ්‍රාහ්මණ, යක්ඛෝ භවිස්සාමී’ති වදේසි. මනුස්සෝ නෝ භවං භවිස්සතීති ඉති පුට්ඨෝ සමානෝ‘න ඛෝ අහං බ්‍රාහ්මණ, මනුස්සෝ භවිස්සාමී’ති වදේසි. අථ කෝ චරහි භවං භවිස්සතීති.
“භවත් තෙමේ දෙවියෙක් වත් වන්නෙහි දැයි මා ඇසූ විට ‘බ්‍රාහ්මණය, මම දෙවියෙක් නොවෙමි’ යි පැවසුවෙහි ය. භවත් තෙමේ ගාන්ධර්වයෙක් වත් වන්නෙහි දැයි මා ඇසූ විට ‘බ්‍රාහ්මණය, මම ගාන්ධර්වයෙක් නොවෙමි’ යි පැවසුවෙහි ය. භවත් තෙමේ යක්ෂයෙක් වත් වන්නෙහි දැයි මා ඇසූ විට ‘බ්‍රාහ්මණය, මම යක්ෂයෙක් නොවෙමි’ යි පැවසුවෙහි ය. භවත් තෙමේ මනුෂ්‍යයෙක් වත් වන්නෙහි දැයි මා ඇසූ විට ‘බ්‍රාහ්මණය, මම මනුෂ්‍යයෙක් නොවෙමි’ යි පැවසුවෙහි ය. එසේ නම් භවතාණෝ කවරහුද?”
යේසං ඛෝ අහං බ්‍රාහ්මණ, ආසවානං අප්පහීණත්තා දේවෝ භවෙය්‍යං, තේ මේ ආසවා පහීණා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා. යේසං ඛෝ අහං බ්‍රාහ්මණ, ආසවානං අප්පහීණත්තා ගන්ධබ්බෝ භවෙය්‍යං ....(පෙ).... යක්ඛෝ භවෙය්‍යං ....(පෙ).... මනුස්සෝ භවෙය්‍යං, තේ මේ ආසවා පහීණා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා.
“බ්‍රාහ්මණය, මම ආශ්‍රව ප්‍රහාණය කළ කෙනෙකි. යම් ආශ්‍රවයකින් දෙවි කෙනෙක් වන්නේ ද, ඒ ආශ්‍රවයන් මා තුළ ප්‍රහාණය වී ඇත. මුලින් ම සිඳී ඇත. කැඩුණු තල් කරටියක් මෙන් වී ඇත. අභාවයට පත් වී ඇත. නැවත නූපදින ස්වභාවයට පත් වී ඇත. බ්‍රාහ්මණය, මා ආශ්‍රවයන් ප්‍රහාණය කොට සිටින බැවින් යම් ආශ්‍රවයකින් ගාන්ධර්වයෙක් වන්නේ ද, ….(පෙ)…. බ්‍රාහ්මණය, මා ආශ්‍රවයන් ප්‍රහාණය කොට සිටින බැවින් යම් ආශ්‍රවයකින් යක්ෂයෙක් වන්නේ ද, ….(පෙ)…. බ්‍රාහ්මණය, මා ආශ්‍රවයන් ප්‍රහාණය කොට සිටින බැවින් යම් ආශ්‍රවයකින් මනුෂ්‍යයෙක් වන්නේ ද ඒ ආශ්‍රවයන් මා තුළ ප්‍රහාණය වී ඇත. මුලින් ම සිඳී ඇත. කැඩුණු තල් කරටියක් මෙන් වී ඇත. අභාවයට පත් වී ඇත. නැවත නූපදින ස්වභාවයට පත් වී ඇත.
සෙය්‍යථාපි බ්‍රාහ්මණ, උප්පලං වා පදුමං වා පුණ්ඩරීකං වා උදකේ ජාතං උදකේ සංවඩ්ඪං උදකං අච්චුග්ගම්ම ඨාති අනුපලිත්තං උදකේන. ඒවමේව ඛෝ අහං බ්‍රාහ්මණ, ලෝකේ ජාතෝ ලෝකේ සංවඩ්ඪෝ ලෝකං අභිභුය්‍ය විහරාමි අනුපලිත්තෝ ලෝකේන. බුද්ධෝති මං බ්‍රාහ්මණ, ධාරේහීති.
බ්‍රාහ්මණය, එය මෙබඳු දෙයකි. මහනෙල් මලක් හෝ රතු නෙළුමක් හෝ සුදු නෙළුමක් හෝ ජලයෙහි හටගෙන, ජලයෙහි වැඩී ජලයෙන් උඩට පැන නැඟී ජලයෙහි පහස නොලබා සිටියි ද, බ්‍රාහ්මණය, මම් එබඳු කෙනෙක් මි. ලෝකයෙහි ඉපිද, ලෝකයෙහි වැඩී, ලෝකය මැඩ නැගී සිට, ලෝකයේ පහස නොලබා වාසය කරමි. බ්‍රාහ්මණය, මා ‘බුද්ධ’ යනුවෙන් දරා ගන්න.”
(ගාථා)
යේන දේවූපපත්‍යස්ස ගන්ධබ්බෝ වා විහංගමෝ,
යක්ඛත්තං යේන ගච්ඡෙය්‍යං මනුස්සත්තඤ්ච අබ්බජේ,
තේ මය්හං ආසවා ඛීණා විද්ධස්තා විනලීකතා
1. යම් ආශ්‍රවයක් නිසා දෙව්ලොව උපත ලබන්නේ ද, ආකාශචාරී ගාන්ධර්වයෙක් වන්නේ ද, යක්ෂ බවට හෝ යන්නේ ද, මිනිසත් බවකට හෝ යන්නේ ද, එබඳු වූ ආශ්‍රවයෝ මා තුළ ප්‍රහාණය වී ඇත. විධ්වංසනය වී ඇත. විනාශයට පත් වී ඇත.
පුණ්ඩරීකං යථා වග්ගු තෝයේන නූපලිප්පති,
නූපලිත්තොම්හි ලෝකේන, තස්මා බුද්ධොස්මි බ්‍රාහ්මණාති
2. දියේ පහස නොලබා දියට ඉහළින් සිටින සිත්කළු සුදු නෙළුමක් සෙයින් ලෝකයෙහි නොතැවරී ඉහළින් සිටිමි. එහෙයින් බ්‍රාහ්මණය, මම බුදුන් වෙමි.
සාදු! සාදු!! සාදු!!!
ද්‍රෝණ සූත්‍රය නිමා විය.
