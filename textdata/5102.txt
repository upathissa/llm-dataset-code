සංයුත්ත නිකාය
සළායතන වග්ගෝ
1.19.9. වීණෝපම සුත්තං
1.19.9. වීණාව උපමා කොට වදාළ දෙසුම
යස්ස කස්ස චි භික්ඛවේ භික්ඛුස්ස වා භික්ඛුනියා වා චක්ඛුවිඤ්ඤෙය්‍යේසු රූපේසු උප්පජ්ජෙය්‍ය ඡන්දෝ වා රාගෝ වා දෝසෝ වා මෝහෝ වා පටිඝං වා චේතසෝ, තතෝ චිත්තං නිවාරයේ, සභයෝ චේසෝ මග්ගෝ සප්පටිභයෝ ච සකණ්ටකෝ ච සගහනෝ ච උම්මග්ගෝ ච කුම්මග්ගෝ ච දුහිතිකෝ ච. අසප්පුරිසසේවිතෝ චේසෝ මග්ගෝ න චේසෝ මග්ගෝ සප්පුරිසේහි සේවිතෝ. න ත්වං අරහසීති තතෝ චිත්තං නිවාරයේ චක්ඛුවිඤ්ඤෙය්‍යේහි රූපේහි.
පින්වත් මහණෙනි, යම් කිසි භික්ෂුවකට වේවා, භික්ෂුණියකට වේවා, ඇසින් දත යුතු රූප කෙරෙහි කැමැත්තක් හෝ රාගයක් හෝ ද්වේෂයක් හෝ මුළාවීමක් හෝ ගැටීමක් හෝ සිතෙහි උපදිනවා නම්, එයින් සිත වළක්වන්ට ඕනේ. ඔය මග නම් බිය සහිත ම යි. අතිශයින්ම බිය සහිතයි. කටු සහිතයි. අවුල් සහිතයි. නො මගක් ම යි. නපුරු මගක් ම යි. දුක් පැවතුම් සහිත ම යි. ඔය මග සේවනය කරන්නේ අසත්පුරුෂයන් විසිනුයි. ඔය මාර්ගය සත්පුරුෂයන් විසින් සේවනය කරන එකක් නොවේ. මෙය ඔබට සුදුසු දෙයක් නොවේ කියලයි ඇසින් දත යුතු රූපයන් කෙරෙහි ඇතිවෙන කෙලෙස්වලින් සිත වළක්වාලිය යුත්තේ.
යස්ස කස්සචි භික්ඛවේ භික්ඛුස්ස වා භික්ඛුනියා වා සෝතවිඤ්ඤෙය්‍යේසු සද්දේසු ....(පෙ).... ඝානවිඤ්ඤෙය්‍යේසු ගන්ධේසු ....(පෙ).... ජිව්හාවිඤ්ඤෙය්‍යේසු රසේසු ....(පෙ).... කායවිඤ්ඤෙය්‍යේසු ඵොට්ඨබ්බේසු ....(පෙ).... මනෝවිඤ්ඤෙය්‍යේසු ධම්මේසු උප්පජ්ජෙය්‍ය ඡන්දෝ වා රාගෝ වා දෝසෝ වා මෝහෝ වා පටිඝං වා චේතසෝ, තතෝ චිත්තං නිවාරයේ. සභයෝ චේසෝ මග්ගෝ සප්පටිභයෝ ච සකණ්ටකෝ ච සගහනෝ ච උම්මග්ගෝ ච කුම්මග්ගෝ ච දුහිතිකෝ ච. අසප්පුරිසසේවිතෝ චේසෝ මග්ගෝ, න චේසෝ මග්ගෝ සප්පුරිසේහි සේවිතෝ. න ත්වං ඒතං අරහසීති. තතෝ චිත්තං නිවාරයේ මනෝ විඤ්ඤෙය්‍යේහි ධම්මේහි.
පින්වත් මහණෙනි, යම් කිසි භික්ෂුවකට වේවා, භික්ෂුණියකට වේවා, කනෙන් දත යුතු ශබ්ද කෙරෙහි ….(පෙ)…. නාසයෙන් දත යුතු ගන්ධ කෙරෙහි ….(පෙ)…. දිවෙන් දත යුතු රස කෙරෙහි ….(පෙ)…. කයෙන් දත යුතු පහස කෙරෙහි ….(පෙ)…. මනසින් දත යුතු අරමුණු කෙරෙහි කැමැත්තක් හෝ රාගයක් හෝ ද්වේෂයක් හෝ මුළාවීමක් හෝ ගැටීමක් හෝ සිතෙහි උපදිනවා නම්, එයින් සිත වළක්වන්න ඕනේ. ඔය මග නම් බිය සහිත ම යි. අතිශයින්ම බිය සහිතයි. කටු සහිතයි. අවුල් සහිතයි. නොමගක් ම යි. නපුරු මගක් ම යි. දුක් පැවතුම් සහිත ම යි. ඔය මග සේවනය කරන්නේ අසත්පුරුෂයන් විසිනුයි. ඔය මාර්ගය සත්පුරුෂයන් විසින් සේවනය කරන එකක් නොවේ. මෙය ඔබට සුදුසු දෙයක් නොවේ කියලයි මනසින් දත යුතු අරමුණු කෙරෙහි ඇතිවෙන කෙලෙස්වලින් සිත වළක්වාලිය යුත්තේ.
සෙය්‍යථාපි භික්ඛවේ කිට්ඨං සම්පන්නං, කිට්ඨරක්ඛකෝ ච පමත්තෝ ගෝණෝ ච කිට්ඨාදෝ අදුං කිට්ඨං ඕතරිත්වා යාවදත්ථං මදං ආපජ්ජෙය්‍ය, ඒවමේව ඛෝ භික්ඛවේ අස්සුතවා පුථුජ්ජනෝ ඡසු ඵස්සායතනේසු අසංවුතකාරී පඤ්චසු කාමගුණේසු යාවදත්ථං මදං ආපජ්ජති. සෙය්‍යථාපි භික්ඛවේ කිට්ඨං සම්පන්නං කිට්ඨරක්ඛකෝ ච අප්පමත්තෝ ගෝණෝ ච කිට්ඨාදෝ අදුං කිට්ඨං ඕතරෙය්‍ය තමේනං කිට්ඨරක්ඛකෝ නාසාය සුග්ගහීතං ගණ්හෙය්‍ය. නාසාය සුග්ගහිතං ගහෙත්වා උපරිඝටායං සුනිග්ගහිතං නිග්ගණ්හෙය්‍ය. උපරිඝටායං සුනිග්ගහිතං නිග්ගහෙත්වා දණ්ඩේන සුතාළිතං තාළෙය්‍ය. දණ්ඩේන සුතාළිතං තාළෙත්වා ඕසජ්ජෙය්‍ය,
පින්වත් මහණෙනි, ඒක මේ වගේ දෙයක්. සරුසාර ගොයමක් තියෙනවා. ගොයම රකින්නාත් සැලකිල්ලක් නෑ. ගොයමට ආස ගොනෙක් ඒ ගොයමට බැහැලා ඇති තාක් මත් වෙනකල් කනවා. පින්වත් මහණෙනි, අශ්‍රැතවත් පෘතග්ජනයාත් ඔය වගේමයි. ස්පර්ශ ආයතන හය තුළ සංවරයක් නෑ. පංච කාම ගුණයන් තුළ ඇතිතාක් මත්වෙනකල් යෙදෙනවා. නමුත් පින්වත් මහණෙනි, මේ වගේ දේකුත් තියෙනවා. සරුසාර ගොයමක් තියෙනවා. ගොයම රකින්නා ඉතා කල්පනාකාරීව ඉන්නවා. ගොයමට ආස ගොනෙක් ඔය ගොයමට බහිනවා. එතකොට ගොයම රකින්නා අර ගොනාගේ නාස් ලණුවෙන් දැඩිකොට අල්ලා ගන්නවා. නාස් ලණුවෙන් දැඩිකොට අල්ලාගෙන අං දෙකේ පටලවලා දැඩිකොට පෙළනවා. අං දෙක අතරේ දැඩි කොට පෙළලා පොල්ලකින් රිදෙන්න තලනවා. රිදෙන්න පහර දීලා අත්හරිනවා.
දුතියම්පි ඛෝ භික්ඛවේ ....(පෙ).... තතියම්පි ඛෝ භික්ඛවේ ගෝණෝ කිට්ඨාදෝ අදුං කිට්ඨං ඕතරෙය්‍ය. තමේනං කිට්ඨරක්ඛකෝ නාසාය සුග්ගහිතං ගණ්හෙය්‍ය. නාසාය සුග්ගහිතං ගහෙත්වා උපරිඝටායං සුනිග්ගහිතං නිග්ගණ්හෙය්‍ය. උපරිඝටායං සුනිග්ගහිතං නිග්ගහෙත්වා දණ්ඩේන සුතාළිතං තාළෙය්‍ය. දණ්ඩේන සුතාළිතං තාළෙත්වා ඔස්සජෙය්‍ය. ඒවං හි සෝ භික්ඛවේ ගෝණෝ කිට්ඨාදෝ ගාමගතෝ වා අරඤ්ඤගතෝ වා ඨාන බහුලෝ අස්ස නිසජ්ජබහුලෝ, න තං කිට්ඨං පුන ඕතරෙය්‍ය. තමේව පුරිමං දණ්ඩසම්ඵස්සං සමනුස්සරන්තෝ. ඒවමේව ඛෝ භික්ඛවේ යතෝ භික්ඛුනෝ ඡසු ඵස්සායතනේසු චිත්තං උදුජ්ජිතං5 හෝති සුදුජ්ජිතං අජ්ඣත්තං සන්තිට්ඨති, සන්නිසීදති, ඒකෝදි හෝති, සමාධියති.
දෙවෙනි වතාවේත් පින්වත් මහණෙනි, ….(පෙ)…. තුන්වෙනි වතාවේත් පින්වත් මහණෙනි, ගොයමට ආස ගොනා ඔය ගොයමට බහිනවා. එතකොට ගොයම රකින්නා අර ගොනාගේ නාස් ලණුවෙන් දැඩි කොට අල්ලා ගන්නවා. නාස් ලණුවෙන් දැඩිකොට අල්ලාගෙන අං දෙකේ පටලවලා දැඩිකොට පෙළනවා. අං දෙක අතරේ දැඩිකොට පෙළලා පොල්ලකින් රිදෙන්න තලනවා. රිදෙන්න පහර දීලා අත්හරිනවා. පින්වත් මහණෙනි, ඔය විදිහට ඒ ගොයමට ආස ගොනා ගමකට ගියත්, වනයට ගියත්, වැඩිපුර කරන්නේ හිටගෙන ඉන්න එක. එහෙම නැත්නම්, වැඩිපුර කරන්නේ වාඩිවෙලා ඉන්න එක. කළින් වැදිච්ච පොලු පහරවල් ගැන හිතලා ආයෙමත් ඒ ගොයමට බහින්නේ නෑ. පින්වත් මහණෙනි, අන්න ඒ වගේම යම් දවසක භික්ෂුවගේ සිතත් ස්පර්ශ ආයතන හය කෙරෙහි තර්ජනය කරලා තිබුණොත්, දැඩි විදිහට තර්ජනය කරල තිබුණොත් සිත තමන් තුළ නවතිනවා. හිඳිනවා. එකඟ වෙනවා. සමාධිමත් වෙනවා.
සෙය්‍යථාපි භික්ඛවේ රඤ්ඤෝ වා රාජමහාමත්තස්ස වා වීණාය සද්දෝ අස්සුතපුබ්බෝ අස්ස. සෝ වීණාසද්දං සුණෙය්‍ය. සෝ ඒවං වදෙය්‍ය: “අම්භෝ, කිස්ස නුඛෝ ඒසෝ සද්දෝ ඒවං රජනීයෝ ඒවං කමනීයෝ ඒවං මදනීයෝ ඒවං මුච්ඡනීයෝ ඒවංබන්ධනීයෝ”ති? තමේනං ඒවං වදෙය්‍යුං: “ඒසා ඛෝ භන්තේ වීණා නාම යස්සා ඒසෝ සද්දෝ ඒවං රජනීයෝ ඒවං කමනීයෝ ඒවං මදනීයෝ ඒවං මුච්ඡනීයෝ ඒවං බන්ධනීයෝ”ති.
පින්වත් මහණෙනි, ඒක මේ වගේ දෙයක්. රජෙකු විසින් හෝ රාජමහාමාත්‍යයෙකු විසින් හෝ වීණාවක හඬක් කිසිදා අසා නැතිනම්, එතකොට ඔහුට වීණා හඬක් අසන්නට ලැබෙනවා. ඔහු මෙහෙම කියනවා. “එම්බා පින්වත්නි, ඔය හඬ මොකක්ද? සිත් ඇදගන්නවා. හරි කමණීයයි නොවැ. මත්වෙලා යනවා නොවැ. මුසපත් වෙනවා නොවැ. ඒකට ම බැඳෙනවා නොවැ.” කියලා. එතකොට ඔහුට මෙහෙම කියනවා. “හිමියනි, යමකින් ඔය හඬ එනවා නම්, ඔතරම් සිත් ඇදගන්නා වූ, කමණීය වූ, මත්කරවන්නා වූ, මුසපත් කරවන්නා වූ බැඳීම ඇති කරවන්නා වූ ඒ හඬ නැගෙන දෙයක් වෙයි නම්, මෙය තමයි වීණාව කියන්නේ.”
සෝ ඒවං වදෙය්‍ය: “ගච්ඡථ මේ භෝ තං වීණං ආහරථා”ති. තස්ස තං වීණං ආහරෙය්‍යුං. තමේනං ඒවං වදෙය්‍යුං: “අයං ඛෝ සා භන්තේ, වීණා යස්සා ඒසෝ සද්දෝ ඒවං රජනීයෝ ඒවං කමනීයෝ ඒවං මදනීයෝ ඒවං මුච්ඡනීයෝ ඒවං බන්ධනීයෝ”ති. සෝ ඒවං වදෙය්‍ය: “අලං මේ භෝ තාය වීණාය, තමේව මේ සද්දං ආහරථා”ති. තමේනං ඒවං වදෙය්‍යුං: “අයං ඛෝ භන්තේ වීණා නාම අනේකසම්භාරා මහාසම්භාරා. අනේකේහි සම්භාරේහි සමාරද්ධා වදති සෙය්‍යථිදං? දෝණිඤ්ච පටිච්ච චම්මඤ්ච පටිච්ච දණ්ඩඤ්ච පටිච්ච උපවේණඤ්ච පටිච්ච තන්තියෝ ච පටිච්ච කෝණඤ්ච පටිච්ච පුරිසස්ස ච තජ්ජං වායාමං පටිච්ච ඒවායං භන්තේ වීණා නාම අනේකසම්භාරා මහාසම්භාරා. අනේකේහි සම්භාරේහි සමාරද්ධා වදතීති.
එතකොට ඔහු මෙහෙම කියනවා “භවත, යන්න, මට වීණාවක් අරගෙන එන්න” කියලා. ඔහුට ඒ වීණාව අරගෙන එනවා. ඇවිදින් මෙහෙම කියනවා. “හිමියනි, යමකින් ඔය හඬ එනවා නම්, ඔතරම් සිත් ඇදගන්නා වූ, කමණීය වූ, මත්කරවන්නා වූ, මුසපත් කරවන්නා වූ, බැඳීම් ඇතිකරවන්නා වූ ඒ හඬ නැගෙන දෙයක් වෙයි නම්, මේ තියෙන්නේ ඒ වීණාව තමයි” එතකොට ඔහු මෙහෙම කියනවා. “භවත, ඔය වීණාවෙන් මට වැඩක් නෑ. මට අරගෙන එන්න ඕනේ ඒ හඬයි.” එතකොට ඔහුට මෙහෙම කියනවා. “හිමියනි, මේ වීණාව නම් වූ දෙය නොයෙක් උපකරණවලින් යුක්තයි. බොහෝ උපකරණවලින් යුක්තයි. ඒ බොහෝ උපකරණවලින් ගන්නා උත්සාහයෙනුයි හඬ පිටවෙන්නේ. ඒ කියන්නේ වීණා දෙනත් හේතු වෙනවා. සමත් හේතු වෙනවා. දණ්ඩත් හේතු වෙනවා. උපවීණාවත් හේතු වෙනවා. තතුත් හේතු වෙනවා. තත් තද කරන උපකරණයත් හේතු වෙනවා. පුරුෂයාගේ ඊට සුදුසු උත්සහයත් හේතු වෙනවා. හිමියනි, ඔය විදිහට මේ වීණාව කියන්නේ නොයෙක් උපකරණවලින් යුතු එකක්. බොහෝ උපකරණ ඇති එකක්. ඒ නොයෙක් උපකරණවලින් ගන්නා උත්සාහයෙනුයි හඬ පිටවෙන්නේ.”
සෝ තං වීණං දසධා වා සතධා වා ඵාලෙය්‍ය, දසධා වා සතධා වා තං ඵාලෙත්වා සකලිකං සකලිකං කරෙය්‍ය. සකලිකං සකලිකං කරිත්වා අග්ගිනා ඩහෙය්‍ය, අග්ගිනා ඩහෙත්වා මසිං කරෙය්‍ය. මසිං කරිත්වා මහාවාතේ වා ඕපුනෙය්‍ය, නදියා වා සීඝසෝතාය පවාහෙය්‍ය.
ඔහු ඒ වීණාව කෑලි දහයකට හෝ සීයකට හෝ පලනවා. කෑලි දහයකට හෝ සීයකට හෝ පලලා කැබලි කැබලි කරනවා. කැබලි කැබලි කරලා ගිනි තියෙනවා. ගිනි තියලා අළු බවට පත් කරනවා. අළු බවට පත් කරලා මහා හුළඟට පිඹ හරිනවා. එක්කෝ නදියේ සැඩ පහරේ පා කොට හරිනවා.
සෝ ඒවං වදෙය්‍ය: අසතී කිරායං භෝ වීණා නාම, යථේවං යං කිඤ්චි වීණා නාම, එත්ථ ච පනායං ජනෝ අතිවේලං පමත්තෝ පලාළිතෝ ති. ඒවමේව ඛෝ භික්ඛවේ භික්ඛු රූපං සමන්නේසති යාවතා රූපස්ස ගති. වේදනං සමන්නේසති යාවතා වේදනාය ගති, සඤ්ඤං සමන්නේසති යාවතා සඤ්ඤාය ගති, සංඛාරේ සමන්නේසති යාවතා සංඛාරානං ගති, විඤ්ඤාණං සමන්නේසති යාවතා විඤ්ඤාණස්ස ගති. තස්ස රූපං සමන්නේසතෝ යාවතා රූපස්ස ගති. වේදනං ....(පෙ).... සඤ්ඤං ....(පෙ).... සංඛාරේ ....(පෙ).... විඤ්ඤාණං සමන්නේසතෝ යාවතා විඤ්ඤාණස්ස ගති. යම්පිස්ස තං හෝති අහන්ති වා මමන්ති වා අස්මීති වා තම්පි තස්ස න හෝතීති.
ඔහු මෙහෙම කියනවා. “භවත්නි, ඔය වීණාව කියන්නේ ලාමක දෙයක්. වීණාව වගේ යම් දෙයක් තිබුණත් ලාමකයි. ඕකට තමයි මේ ජනයා ප්‍රමාද වෙලා, ඇලිලා කාලය නාස්ති කරන්නේ.” පින්වත් මහණෙනි, භික්ෂුවත් ඔය විදිහට ම රූපයේ වැඩපිළිවෙළවල් යම්තාක් ඇද්ද, ඒ තාක් රූපය විමසා බලනවා. වේදනාවේ වැඩපිළිවෙළවල් යම්තාක් ඇද්ද, ඒ තාක් වේදනාව විමසා බලනවා. සඤ්ඤාවේ වැඩපිළිවෙළවල් යම්තාක් ඇද්ද, ඒ තාක් සඤ්ඤාව විමසා බලනවා. සංස්කාරවල වැඩපිළිවෙළවල් යම්තාක් ඇද්ද, ඒ තාක් සංස්කාර විමසා බලනවා. විඤ්ඤාණයේ වැඩපිළිවෙළවල් යම්තාක් ඇද්ද, ඒ තාක් විඤ්ඤාණය විමසා බලනවා. රූපයේ වැඩපිළිවෙළවල් යම්තාක් ඇද්ද, ඒ තාක් රූපය විමසා බලන්නාවූ ඔහුට ….(පෙ)…. වේදනාව ….(පෙ)…. සඤ්ඤාව ….(පෙ)…. සංස්කාර ….(පෙ)…. විඤ්ඤාණයේ වැඩපිළිවෙළවල් යම්තාක් ඇද්ද, ඒ තාක් විඤ්ඤාණය විමසා බලන්නා වූ ඔහුට “මමය, මාගේය, මම වෙමි” යන යම් දෙයක් තියෙනවා නම් ඒක ඔහුට ඇති වෙන්නේ නෑ.
සාදු! සාදු!! සාදු!!!
වීණෝපම සූත්‍රය නිමා විය.
