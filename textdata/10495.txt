අංගුත්තර නිකාය
ඡක්ක නිපාතෝ
6.2.3.2. අරහත්ත සුත්තං
6.2.3.2. අරහත්වය ගැන වදාළ දෙසුම
සාවත්ථිනිදානං .....
සැවැත් නුවර දී ය .....
ඡ භික්ඛවේ ධම්මේ අප්පහාය අභබ්බෝ අරහත්තං සච්ඡිකාතුං. කතමේ ඡ:
මහණෙනි, සය කරුණක් ප්‍රහාණය නොකොට අරහත්වය සාක්ෂාත් කිරීමට අසමර්ථ වෙයි. ඒ කවර සය කරුණක් ද යත්;
මානං, ඕමානං, අතිමානං, අධිමානං, ථම්භං, අතිනිපාතං.
කුල ගෝත්‍ර වශයෙන් හටගත් මානය, අන්‍යයන්ට හීන වෙමි යි හටගත් ඕමානය, ඉතා උසස් වෙමි යි හටගත් අතිමානය, නොලැබූ අධිගමයන් ලැබූ බවට හටගත් අධිමානය, ක්‍රෝධය ත් මානය ත් දෙකින් යුතුව හටගත් දැඩිබව නම් වූ ථම්භය, හීනයාට ත් වඩා හීන වෙමි යි අතිනිපාතය ය.
ඉමේ ඛෝ භික්ඛවේ ඡ ධම්මේ අප්පහාය අභබ්බෝ අරහත්තං සච්ඡිකාතුං.
මහණෙනි, මේ සය කරුණ ප්‍රහාණය නොකොට අරහත්වය සාක්ෂාත් කිරීමට අසමර්ථ වෙයි.
ඡ භික්ඛවේ ධම්මේ පහාය භබ්බෝ අරහත්තං සච්ඡිකාතුං. කතමේ ඡ:
මහණෙනි, සය කරුණක් ප්‍රහාණය කොට අරහත්වය සාක්ෂාත් කිරීමට සමර්ථ වෙයි. ඒ කවර සය කරුණක් ද යත්;
මානං, ඕමානං , අතිමානං, අධිමානං, ථම්භං, අතිනිපාතං.
කුල ගෝත්‍ර වශයෙන් හටගත් මානය, අන්‍යයන්ට හීන වෙමි යි හටගත් ඕමානය, ඉතා උසස් වෙමි යි හටගත් අතිමානය, නොලැබූ අධිගමයන් ලැබූ බවට හටගත් අධිමානය, ක්‍රෝධය ත් මානය ත් දෙකින් යුතුව හටගත් දැඩිබව නම් වූ ථම්භය, හීනයාට ත් වඩා හීන වෙමි යි අතිනිපාතය ය.
ඉමේ ඛෝ භික්ඛවේ ඡ ධම්මේ පහාය භබ්බෝ අරහත්තං සච්ඡිකාතුන්ති.
මහණෙනි, මේ සය කරුණ ප්‍රහාණය කොට අරහත්වය සාක්ෂාත් කිරීමට සමර්ථ වෙයි.
සාදු! සාදු!! සාදු!!!
අරහත්ත සූත්‍රය නිමා විය.
