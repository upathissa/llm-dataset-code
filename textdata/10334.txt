අංගුත්තර නිකාය
ඡක්ක නිපාතෝ
6.1.5.2. මිගසාලා සුත්තං
6.1.5.2. මිගසාලා උපාසිකාව මුල්කොට වදාළ දෙසුම
(සාවත්ථිනිදානං)
සැවැත් නුවර දී ය.......
44. අථ ඛෝ ආයස්මා ආනන්දෝ පුබ්බන්හසමයං නිවාසෙත්වා පත්තචීවරමාදාය යේන මිගසාලාය උපාසිකාය නිවේසනං තේනුපසඩ්කමි. උපසංකමිත්වා පඤ්ඤත්තේ ආසනේ නිසීදි. අථ ඛෝ මිගසාලා උපාසිකා යේනායස්මා ආනන්දෝ, තේනුපසංකමි. උපසංකමිත්වා ආයස්මන්තං ආනන්දං අභිවාදෙත්වා ඒකමන්තං නිසීදි. ඒකමන්තං නිසින්නා ඛෝ මිගසාලා උපාසිකා ආයස්මන්තං ආනන්දං ඒතදවෝච:
එකල්හී ආයුෂ්මත් ආනන්දයන් වහන්සේ පෙරවරුවෙහි සිවුරු හැඳ පොරවාගෙන පාත්‍රය හා සිවුර ගෙන මිගසාලා උපාසිකාවගේ නිවස යම් තැනක ඇද්ද, එතැනට වැඩියහ. වැඩමකොට පණවන ලද අසුනෙහි හිඳගත්හ. එකල්හී මිගසාලා උපාසිකාව ආයුෂ්මත් ආනන්දයන් වහන්සේ වෙත පැමිණියා ය. පැමිණ ආයුෂ්මත් ආනන්දයන් හට සකසා වන්දනා කොට එකත්පස් ව හිඳගත්තා ය. එකත්පස් ව හුන් මිගසාලා උපාසිකාව ආයුෂ්මත් ආනන්දයන් වහන්සේට මෙකරුණ සැළකළා ය.
කථං කථං නාමායං භන්තේ ආනන්ද, භගවතා ධම්මෝ දේසිතෝ අඤ්ඤෙය්‍යෝ, යත්‍ර හි නාම බ්‍රහ්මචාරී ච අබ්‍රහ්මචාරී ච උභෝ සමසමගතිකා භවිස්සන්ති අභිසම්පරායං?
“ස්වාමීනී, භාග්‍යවතුන් වහන්සේ විසින් වදාරණ ලද මේ ධර්මය කෙසේ කෙසේ නම් තේරුම් ගන්නේ ද? එනම්, බ්‍රහ්මචාරී කෙනා ත් අබ්‍රහ්මචාරී කෙනා ත් දෙදෙනා ම මරණින් මතු සම සම අයුරින් උපදිත් නම් ඒ කෙසේ ද?
පිතා මේ භන්තේ පුරාණෝ බ්‍රහ්මචාරී අහෝසි ආරාචාරී විරතෝ මේථුනා ගාමධම්මා. සෝ කාලකතෝ. භගවතා ව්‍යාකතෝ. “සකදාගාමි සත්තෝ තුසිතං කායං උපපන්නෝති.” පෙත්තෙය්‍යෝපි මේ භන්තේ ඉසිදත්තෝ අබ්‍රහ්මචාරී අහෝසි සදාරසන්තුට්ඨෝ. සෝපි කාලකතෝ. භගවතා ව්‍යාකතෝ: “සකදාගාමි සත්තෝ තුසිතං කායං උපපන්නෝ”ති.

කථං කථං නාමායං භන්තේ ආනන්ද, භගවතා ධම්මෝ දේසිතෝ අඤ්ඤෙය්‍යෝ, යත්‍ර හි නාම බ්‍රහ්මචාරී ච අබ්‍රහ්මචාරී ච උභෝ සමසමගතිකා භවිස්සන්ති අභිසම්පරායන්ති?
ස්වාමීනී, පුරාණ නම් මපියාණෝ ලාමක දෙයක් වූ මෛථූන සේවනයෙන් වැළකී බ්‍රහ්මචාරී ව වාසය කළෝ ය. භාග්‍යවතුන් වහන්සේ විසින් වදාරණ ලද්දේ හේ සකදාගාමී ව සිටියේ කළුරිය කළේ තුසිත දෙව් නිකායෙහි උපන් බව යි. ස්වාමීනී, මාගේ සුළු පියාණන් වන ඉසිදත්ත තෙමේ සිය බිරිඳගෙන් සතුටු වෙමින් අබ්‍රහ්මචාරී ව වාසය කළේ ය. භාග්‍යවතුන් වහන්සේ විසින් වදාරණ ලද්දේ හේ ද සකදාගාමී ව සිටියේ කළුරිය කළේ තුසිත දෙව් නිකායෙහි උපන් බව යි. ස්වාමීනී, භාග්‍යවතුන් වහන්සේ විසින් වදාරණ ලද මේ ධර්මය කෙසේ කෙසේ නම් තේරුම් ගන්නේ ද? එනම්, බ්‍රහ්මචාරී කෙනා ත් අබ්‍රහ්මචාරී කෙනා ත් දෙදෙනා ම මරණින් මතු සම සම අයුරින් උපදිත් නම් ඒ කෙසේ ද?”
ඒවං ඛෝ පනේතං භගිනි භගවතා ව්‍යාකතන්ති.
“සොයුරිය, භාග්‍යවතුන් වහන්සේ ඔය කරුණ වදාරණ ලද්දේ ද, එය එපරිදි ම වෙයි.”
අථ ඛෝ ආයස්මා ආනන්දෝ මිගසාලාය උපාසිකාය නිවේසනේ පිණ්ඩපාතං ගහෙත්වා උට්ඨායාසනා පක්කාමි. අථ ඛෝ ආයස්මා ආනන්දෝ පච්ඡාභත්තං පිණ්ඩපාතපටික්කන්තෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා ආනන්දෝ භගවන්තං ඒතදවෝච:
ඉක්බිති ආයුෂ්මත් ආනන්දයන් වහන්සේ මිගසාලා උපාසිකාවගේ නිවසින් පිණ්ඩපාතය ගෙන අසුනෙන් නැගී පිටත් ව ගියහ. එවිට ආයුෂ්මත් ආනන්දයන් වහන්සේ පසුබත් කාලයෙහි පිණ්ඩපාතයෙන් වැළකී භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියේ ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් ආනන්දයන් වහන්සේ භාග්‍යවතුන් වහන්සේට මෙකරුණ සැළ කළහ.
ඉධාහං භන්තේ පුබ්බන්හසමයං නිවාසෙත්වා පත්තචීවරමාදාය යේන මිගසාලාය උපාසිකාය නිවේසනං, තේනුපසංකමිං. උපසංකමිත්වා පඤ්ඤත්තේ ආසනේ නිසීදිං. අථ ඛෝ භන්තේ මිගසාලා උපාසිකා යේනාහං තේනුපසංකමි. උපසංකමිත්වා මං අභිවාදෙත්වා ඒකමන්තං නිසීදි. ඒකමන්තං නිසින්නා ඛෝ භන්තේ මිගසාලා උපාසිකා මං ඒතදවෝච:
“ස්වාමීනී, මම් පෙරවරුවෙහි සිවුරු හැඳ පොරවාගෙන පාත්‍රය හා සිවුර ගෙන මිගසාලා උපාසිකාවගේ නිවස යම් තැනක ඇද්ද, එතැනට ගියෙමි. ගොස් පණවන ලද අසුනෙහි හිඳගතිමි. එකල්හී මිගසාලා උපාසිකාව මා වෙත පැමිණියා ය. පැමිණ මා හට සකසා වන්දනා කොට එකත්පස් ව හිඳගත්තා ය. එකත්පස් ව හුන් මිගසාලා උපාසිකාව මට මෙකරුණ සැළකළා ය.
කථං කථං නාමායං භන්තේ ආනන්ද, භගවතා ධම්මෝ දේසිතෝ අඤ්ඤෙය්‍යෝ, යත්‍ර හි නාම බ්‍රහ්මචාරී ච අබ්‍රහ්මචාරී ච උභෝ සමසමගතිකා භවිස්සන්ති අභිසම්පරායං. පිතා මේ භන්තේ පුරාණෝ බ්‍රහ්මචාරී අහෝසි ආරාචාරී විරතෝ මේථුනා ගාමධම්මා. සෝ කාලකතෝ භගවතා ව්‍යාකතෝ: සකදාගාමි සත්තෝ තුසිතං කායං උපපන්නෝති. පෙත්තෙය්‍යෝපි මේ භන්තේ ඉසිදත්තෝ අබ්‍රහ්මචාරී අහෝසි සදාරසන්තුට්ඨෝ. සෝපි කාලකතෝ. භගවතා ව්‍යාකතෝ: සකදාගාමි සත්තෝ තුසිතං කායං උපපන්නෝති. කථං කථං නාමායං භන්තේ ආනන්ද, භගවතා ධම්මෝ දේසිතෝ අඤ්ඤෙය්‍යෝ, යත්‍ර හි නාම බ්‍රහ්මචාරී ච අබ්‍රහ්මචාරී ච උභෝ සමසමගතිකා භවිස්සන්ති අභිසම්පරායන්ති?
‘ස්වාමීනී, භාග්‍යවතුන් වහන්සේ විසින් වදාරණ ලද මේ ධර්මය කෙසේ කෙසේ නම් තේරුම් ගන්නේ ද? එනම්, බ්‍රහ්මචාරී කෙනා ත් අබ්‍රහ්මචාරී කෙනා ත් දෙදෙනා ම මරණින් මතු සම සම අයුරින් උපදිත් නම් ඒ කෙසේ ද?ස්වාමීනී, පුරාණ නම් මපියාණෝ ලාමක දෙයක් වූ මෛථූන සේවනයෙන් වැළකී බ්‍රහ්මචාරී ව වාසය කළෝ ය. භාග්‍යවතුන් වහන්සේ විසින් වදාරණ ලද්දේ හේ සකදාගාමී ව සිටියේ කළුරිය කළේ තුසිත දෙව් නිකායෙහි උපන් බවයි. ස්වාමීනී, මාගේ සුළු පියාණන් වන ඉසිදත්ත තෙමේ සිය බිරිඳගෙන් සතුටු වෙමින් අබ්‍රහ්මචාරී ව වාසය කළේ ය. භාග්‍යවතුන් වහන්සේ විසින් වදාරණ ලද්දේ හේ ද සකදාගාමී ව සිටියේ කළුරිය කළේ තුසිත දෙව් නිකායෙහි උපන් බවයි. ස්වාමීනී, භාග්‍යවතුන් වහන්සේ විසින් වදාරණ ලද මේ ධර්මය කෙසේ කෙසේ නම් තේරුම් ගන්නේ ද? එනම්, බ්‍රහ්මචාරී කෙනා ත් අබ්‍රහ්මචාරී කෙනා ත් දෙදෙනා ම මරණින් මතු සම සම අයුරින් උපදිත් නම් ඒ කෙසේ ද?’ යි.
ඒවං වුත්තේ අහං භන්තේ මිගසාලං උපාසිකං ඒතදවෝචං: ඒවං ඛෝ පනේතං භගිනි භගවතා බ්‍යාකතන්ති.
ස්වාමීනි, එසේ කී කල්හී මම මිගසාලා උපාසිකාවට මෙසේ පැවසුවෙමි. ‘සොයුරිය, භාග්‍යවතුන් වහන්සේ ඔය කරුණ වදාරණ ලද්දේ ද, එය එපරිදි ම වෙයි.”
කාචානන්ද මිගසාලා උපාසිකා බාලා අබ්‍යත්තා අම්බකා අම්බකපඤ්ඤා කේ ච පුරිසපුග්ගලපරෝපරියඤාණේ?
“ආනන්දය, බාල වූ, අව්‍යක්ත වූ, බොළඳ වූ, බොළඳ ප්‍රඥා ඇති මිගසාලා උපාසිකාව කවුද? පුරුෂ පුද්ගලයන්ගේ ශ්‍රද්ධාදී ඉන්ද්‍රිය ධර්මයන් ක්‍රියාත්මක වන අයුරු දකිනා ඥානයෙන් යුතු තැනැත්තා කවුද?
ඡයිමේ ආනන්ද පුග්ගලා සන්තෝ සංවිජ්ජමානා ලෝකස්මිං කතමේ ඡ?
ආනන්දය, ලෝකයෙහි මේ පුද්ගලයෝ සය දෙනෙක් විද්‍යමාන ව සිටිති. ඒ කවර සය දෙනෙක් ද යත්;
ඉධානන්ද ඒකච්චෝ පුග්ගලෝ සෝරතෝ හෝති සුඛසංවාසෝ. අභිනන්දන්ති සබ්‍රහ්මචාරී ඒකත්තවාසේන. තස්ස සවණේනපි අකතං හෝති, බාහුසච්චේනපි අකතං හෝති, දිට්ඨියාපි අප්පටිවිද්ධං හෝති, සාමයිකම්පි විමුත්තිං න ලභති. සෝ කායස්ස භේදා පරං මරණා හානාය පරේති නෝ විසේසාය, හානගාමීයේව හෝති නෝ විසේසගාමී.
1. ආනන්දය, මෙහිලා එක්තරා පුද්ගලයෙක් සිල් ගුණයෙන් යුක්ත ව සැප සේ එකට වාසය කරයි. සබ්‍රහ්මචාරීන් වහන්සේලා ඔහු සමඟ එකට වාසය කිරීමෙන් සතුටු වෙති. ඔහු විසින් එය ශ්‍රවණයෙන් නොඅසන ලද්දේ වෙයි. බහුශ්‍රැතභාවයකිනුත් නොලැබුවේ වෙයි. දෘෂ්ටියකිනුත් වටහා නොගන්නා ලද්දේ වෙයි. ධර්මය තුළින් ලැබෙන විමුක්තියක් නොලැබුවේ වෙයි. හේ කය බිඳී මරණින් මතු පිරිහීම කරා යයි. විශේෂත්වයක් කරා නොයයි. පිරිහී යන්නේ ම වෙයි. විශේෂයක් කරා නොයන්නේ වෙයි.
ඉධානන්ද ඒකච්චෝ පුග්ගලෝ සෝරතෝ හෝති සුඛසංවාසෝ. අභිනන්දන්ති සබ්‍රහ්මචාරී ඒකත්තවාසේන. තස්ස සවණේනපි කතං හෝති. බාහුසච්චේනපි කතං හෝති. දිට්ඨියාපි සුප්පටිවිද්ධං හෝති. සාමයිකම්පි විමුත්තිං ලභති. සෝ කායස්ස භේදා පරං මරණා විසේසාය පරේති නෝ හානාය. විසේසගාමීයේව හෝති නෝ හානගාමී.
2. ආනන්දය, මෙහිලා එක්තරා පුද්ගලයෙක් සිල් ගුණයෙන් යුක්ත ව සැප සේ එකට වාසය කරයි. සබ්‍රහ්මචාරීන් වහන්සේලා ඔහු සමඟ එකට වාසය කිරීමෙන් සතුටු වෙති. ඔහු විසින් එය ශ්‍රවණයෙන් අසන ලද්දේ වෙයි. බහුශ්‍රැතභාවයකිනුත් ලැබුවේ වෙයි. දෘෂ්ටියකිනුත් වටහා ගන්නා ලද්දේ වෙයි. ධර්මය තුළින් ලැබෙන විමුක්තියක් ලැබුවේ වෙයි. හේ කය බිඳී මරණින් මතු විශේෂත්වයක් කරා යයි. පිරිහීමක් කරා නොයයි. විශේෂයක් කරා යන්නේ ම වෙයි. පිරිහීමක් කරා නොයන්නේ වෙයි.
තත්‍රානන්ද පමාණකා පමිණන්ති: ඉමස්සපි තේව ධම්මා, අපරස්සපි තේව ධම්මා, කස්මා තේසං ඒකෝ හීනෝ, ඒකෝ පණීතෝති. තං හි තේසං ආනන්ද හෝති දීඝරත්තං අහිතාය දුක්ඛාය.
එහිලා නොයෙක් මිමි වලින් මනින්නෝ මැන බලති. එනම් ‘මොහු තුළත් ඒ ධර්මයෝ ම තිබෙත්. අසවලා තුළත් එම ධර්මයෝ ම තිබෙත්. කවර කරුණක් නිසා ද ඔවුන් අතුරෙන් කෙනෙක් පහත් වන්නේ, තව කෙනෙක් උසස් වන්නේ’ යි. ආනන්දය, මේ අයුරින් මනින්නට යෑමෙන් ඔවුන්ට එය බොහෝ කල් අහිත පිණිස ත්, දුක් පිණිස ත් පවතියි.
තත්‍රානන්ද ය්වායං පුග්ගලෝ සෝරතෝ හෝති සුඛසංවාසෝ. අභිනන්දන්ති සබ්‍රහ්මචාරී ඒකත්තවාසේන. තස්ස සවණේනපි කතං හෝති. බාහුසච්චේනපි කතං හෝති. දිට්ඨියාපි සුප්පටිවිද්ධං හෝති. සාමයිකම්පි විමුත්තිං ලභති. අයම්පි ආනන්ද පුග්ගලෝ අමුනා පුරිමේන පුග්ගලේන අභික්කන්තතරෝ ච පණීතතරෝ ච. තං කිස්ස හේතු? ඉමං හානන්ද පුග්ගලං ධම්මසෝතෝ නිබ්බහති. තදන්තරං කෝ ජානෙය්‍ය අඤ්ඤත්‍ර තථාගතේන?
ආනන්දය, කලින් පැවසූ දෙදෙනාගෙන් එක්තරා පුද්ගලයෙක් සිල් ගුණයෙන් යුක්ත ව සැප සේ එකට වාසය කරයි ද, සබ්‍රහ්මචාරීන් වහන්සේලා ඔහු සමඟ එකට වාසය කිරීමෙන් සතුටු වෙත් ද, ඔහු විසින් එය ශ්‍රවණයෙන් අසන ලද්දේ ය, බහුශ්‍රැතභාවයකිනුත් ලැබුවේ ය, දෘෂ්ටියකිනුත් වටහා ගන්නා ලද්දේ ය, ධර්මය තුළින් ලැබෙන විමුක්තියක් ලැබුවේ ය. ආනන්දය, මේ පුද්ගලයා මුලින් ම පැවසූ පුද්ගලයාට වඩා යහපත් වෙයි. උසස් ද වෙයි. එයට හේතුව කුමක්ද? ආනන්දය, ධර්ම මාර්ගය විසින් ඒ පුද්ගලයා ව යහපතට පමුණුවන ලද්දේ ය. මොවුන්ගේ වෙනස තථාගතයන් හැර වෙන කවුරු නම් දනිත් ද?
තස්මාතිහ ආනන්ද මා පුග්ගලේසු පමාණකා අහුවත්ථ. මා පුග්ගලේසු පමාණං ගණ්හිත්ථ. ඛඤ්ඤති හානන්ද පුග්ගලේසු පමාණං ගණ්හන්තෝ.

අහං වා ආනන්ද පුග්ගලේසු පමාණං ගණ්හෙය්‍යං යෝ වා පනස්ස මාදිසෝ.
එහෙයින් ආනන්දය, පුද්ගලයන් පිළිබඳ ව මනින්නට යාමෙන් වළකිව්. පුද්ගලයන් පිළිබඳ ව මැනීමකට යන්නට එපා. ආනන්දය, පුද්ගලයෙක් අන්‍ය පුද්ගලයන් පිළිබඳ ව මැනීමකින් ගන්නට යන විට ඒ පුද්ගලයන්ගේ ගුණ සාරා දමන්නේ ය. ආනන්දය, මම් හෝ පුද්ගලයන් පිළිබඳ ව මිම්මක් ගන්නෙමි. එසේ නැතිනම් මා වැනි වෙනත් කෙනෙකු හෝ කළ යුත්තේ ය.
ඉධ පනානන්ද ඒකච්චස්ස පුග්ගලස්ස කෝධමානෝ අධිගතෝ හෝති සමයේන සමයඤ්චස්ස ලෝභධම්මා උප්පජ්ජන්ති. තස්ස සවණේනපි අකතං හෝති. බාහුසච්චේනපි අකතං හෝති. දිට්ඨියාපි අප්පටිවිද්ධං හෝති. සාමයිකම්පි විමුත්තිං න ලභති. සෝ කායස්ස භේදා පරම්මරණා හානාය පරේති, නෝ විසේසාය, හානගාමීයේව හෝති, නෝ විසේසගාමී.
3. ආනන්දය, මෙහිලා එක්තරා පුද්ගලයෙක් ක්‍රෝධයෙන් හා මාන්නයෙන් යුක්ත වූයේ වෙයි. ඔහු තුළ කලින් කලට ලෝභ සහගත දේ උපදියි. ඔහු විසින් එය ශ්‍රවණයෙන් නොඅසන ලද්දේ වෙයි. බහුශ්‍රැතභාවයකිනුත් නොලැබුවේ වෙයි. දෘෂ්ටියකිනුත් වටහා නොගන්නා ලද්දේ වෙයි. ධර්මය තුළින් ලැබෙන විමුක්තියක් නොලැබුවේ වෙයි. හේ කය බිඳී මරණින් මතු පිරිහීම කරා යයි. විශේෂත්වයක් කරා නොයයි. පිරිහී යන්නේ ම වෙයි. විශේෂයක් කරා නොයන්නේ වෙයි.
ඉධ පනානන්ද ඒකච්චස්ස පුග්ගලස්ස කෝධමානෝ අධිගතෝ හෝති. සමයේන සමයඤ්චස්ස ලෝභධම්මා උප්පජ්ජන්ති. තස්ස සවණේනපි කතං හෝති ....(පෙ).... නෝ හානගාමී.
4. ආනන්දය, මෙහිලා එක්තරා පුද්ගලයෙක් ක්‍රෝධයෙන් හා මාන්නයෙන් යුක්ත වූයේ වෙයි. ඔහු තුළ කලින් කලට ලෝභ සහගත දේ උපදියි. ඔහු විසින් එය ශ්‍රවණයෙන් අසන ලද්දේ වෙයි. ....(පෙ).... පිරිහීමක් කරා නොයන්නේ වෙයි.
තත්‍රානන්ද පමාණකා පමිණන්ති ....(පෙ).... යෝ වා පනස්ස මාදිසෝ.
එහිලා නොයෙක් මිමි වලින් මනින්නෝ මැන බලති. ....(පෙ).... ආනන්දය, මම් හෝ පුද්ගලයන් පිළිබඳ ව මිම්මක් ගන්නෙමි. එසේ නැතිනම් මා වැනි වෙනත් කෙනෙකු හෝ කළ යුත්තේ ය.
ඉධ පනානන්ද ඒකච්චස්ස පුග්ගලස්ස කෝධමානෝ අධිගතෝ හෝති. සමයේන සමයඤ්චස්ස වචීසංසාරා උප්පජ්ජන්ති. තස්ස සවණේනපි අකතං හෝති. බාහුසච්චේනපි අකතං හෝති. දිට්ඨියාපි අප්පටිවිද්ධං හෝති. සාමයිකම්පි විමුත්තිං න ලභති. සෝ කායස්සභේදා පරම්මරණා හානාය පරේති නෝ විසේසාය, හානගාමීයේව හෝති නෝ විසේසගාමී.
5. ආනන්දය, මෙහිලා එක්තරා පුද්ගලයෙක් ක්‍රෝධයෙන් හා මාන්නයෙන් යුක්ත වූයේ වෙයි. ඔහු තුළ කලින් කලට අනවශ්‍ය කතාබහ උපදියි. ඔහු විසින් එය ශ්‍රවණයෙන් නොඅසන ලද්දේ වෙයි. බහුශ්‍රැතභාවයකිනුත් නොලැබුවේ වෙයි. දෘෂ්ටියකිනුත් වටහා නොගන්නා ලද්දේ වෙයි. ධර්මය තුළින් ලැබෙන විමුක්තියක් නොලැබුවේ වෙයි. හේ කය බිඳී මරණින් මතු පිරිහීම කරා යයි. විශේෂත්වයක් කරා නොයයි. පිරිහී යන්නේ ම වෙයි. විශේෂයක් කරා නොයන්නේ වෙයි.
ඉධ පනානන්ද ඒකච්චස්ස පුග්ගලස්ස කෝධමානෝ අධිගතෝ හෝති. සමයේන සමයඤ්චස්ස වචීසංසාරා උප්පජ්ජන්ති. තස්ස සවණේනපි කතං හෝති. බාහුසච්චේනපි කතං හෝති. දිට්ඨියාපි පටිවිද්ධං හෝති. සාමයිකම්පි විමුත්තිං ලභති. සෝ කායස්ස භේදා පරම්මරණා විසේසාය පරේති නෝ හානාය, විසේසගාමීයේව හෝති, නෝ හානගාමී.
6. ආනන්දය, මෙහිලා එක්තරා පුද්ගලයෙක් ක්‍රෝධයෙන් හා මාන්නයෙන් යුක්ත වූයේ වෙයි. ඔහු තුළ කලින් කලට අනවශ්‍ය කතාබහ උපදියි. ඔහු විසින් එය ශ්‍රවණයෙන් අසන ලද්දේ වෙයි. බහුශ්‍රැතභාවයකිනුත් ලැබුවේ වෙයි. දෘෂ්ටියකිනුත් වටහා ගන්නා ලද්දේ වෙයි. ධර්මය තුළින් ලැබෙන විමුක්තියක් ලැබුවේ වෙයි. හේ කය බිඳී මරණින් මතු විශේෂත්වයක් කරා යයි. පිරිහීමක් කරා නොයයි. විශේෂයක් කරා යන්නේ ම වෙයි. පිරිහීමක් කරා නොයන්නේ වෙයි.
තත්‍රානන්ද පමාණකා පමිණනන්ති: ඉමස්සපි තේව ධම්මා, අපරස්සපි තේව ධම්මා. කස්මා තේසං ඒකෝ හීනෝ, ඒකෝ පණීතෝති? තං හි තේසං ආනන්ද හෝති දීඝරත්තං අහිතාය දුක්ඛාය.
එහිලා නොයෙක් මිමි වලින් මනින්නෝ මැන බලති. එනම් ‘මොහු තුළත් ඒ ධර්මයෝ ම තිබෙත්. අසවලා තුළත් එම ධර්මයෝ ම තිබෙත්. කවර කරුණක් නිසා ද ඔවුන් අතුරෙන් කෙනෙක් පහත් වන්නේ, තව කෙනෙක් උසස් වන්නේ’ යි. ආනන්දය, මේ අයුරින් මනින්නට යෑමෙන් ඔවුන්ට එය බොහෝ කල් අහිත පිණිස ත්, දුක් පිණිස ත් පවතියි.
තත්‍රානන්ද යස්ස පුග්ගලස්ස කෝධමානෝ අධිගතෝ හෝති. සමයේන සමයඤ්චස්ස වචීසංසාරා උප්පජ්ජන්ති. තස්ස සවණේනපි කතං හෝති බාහුසච්චේනපි කතං හෝති. දිට්ඨියාපි සුප්පටිවිද්ධං හෝති. සාමයිකම්පි විමුත්තිං ලභති. අයං ආනන්ද පුග්ගලෝ අමුනා පුරිමේන පුග්ගලේන අභික්කන්තතරෝ ච පණීතතරෝ ච. තං කිස්ස හේතු: ඉමං හානන්ද පුග්ගලං ධම්මසෝතෝ නිබ්බහති. තදන්තරං කෝ ජානෙය්‍ය අඤ්ඤත්‍ර තථාගතේන?
ආනන්දය, කලින් පැවසූ දෙදෙනාගෙන් එක්තරා පුද්ගලයෙක් ක්‍රෝධයෙන් හා මාන්නයෙන් යුක්ත වූයේ වෙයි ද, ඔහු තුළ කලින් කලට අනවශ්‍ය කතාබහ උපදියි ද, ඔහු විසින් එය ශ්‍රවණයෙන් අසන ලද්දේ ය, බහුශ්‍රැතභාවයකිනුත් ලැබුවේ ය, දෘෂ්ටියකිනුත් වටහා ගන්නා ලද්දේ ය, ධර්මය තුළින් ලැබෙන විමුක්තියක් ලැබුවේ ය. ආනන්දය, මේ පුද්ගලයා මුලින් ම පැවසූ පුද්ගලයාට වඩා යහපත් වෙයි. උසස් ද වෙයි. එයට හේතුව කුමක්ද? ආනන්දය, ධර්ම මාර්ගය විසින් ඒ පුද්ගලයා ව යහපතට පමුණුවන ලද්දේ ය. මොවුන්ගේ වෙනස තථාගතයන් හැර වෙන කවුරු නම් දනිත් ද?
තස්මාතිහ ආනන්ද මා පුග්ගලේසු පමාණකා අහුවත්ථ, මා පුග්ගලේසු පමාණං ගණ්හිත්ථ. ඛඤ්ඤති හානන්ද පුග්ගලේසු පමාණං ගණ්හන්තෝ. අහං වා ආනන්ද පුග්ගලේසු පමාණං ගණ්හෙය්‍යං, යෝ වා පනස්ස මාදිසෝ.
එහෙයින් ආනන්දය, පුද්ගලයන් පිළිබඳ ව මනින්නට යාමෙන් වළකිව්. පුද්ගලයන් පිළිබඳ ව මැනීමකට යන්නට එපා. ආනන්දය, පුද්ගලයෙක් අන්‍ය පුද්ගලයන් පිළිබඳ ව මැනීමකින් ගන්නට යන විට ඒ පුද්ගලයන්ගේ ගුණ සාරා දමන්නේ ය. ආනන්දය, මම් හෝ පුද්ගලයන් පිළිබඳ ව මිම්මක් ගන්නෙමි. එසේ නැතිනම් මා වැනි වෙනත් කෙනෙකු හෝ කළ යුත්තේ ය.
කා චානන්ද මිගසාලා උපාසිකා බාලා අව්‍යත්තා අම්බකා අම්බකපඤ්ඤා? කේ ච පුරිසපුග්ගලපරෝපරියඤාණේ?
ආනන්දය, බාල වූ, අව්‍යක්ත වූ, බොළඳ වූ, බොළඳ ප්‍රඥා ඇති මිගසාලා උපාසිකාව කවුද? පුරුෂ පුද්ගලයන්ගේ ශ්‍රද්ධාදී ඉන්ද්‍රිය ධර්මයන් ක්‍රියාත්මක වන අයුරු දකිනා ඥානයෙන් යුතු තැනැත්තා කවුද?
ඉමේ ඛෝ ආනන්ද ඡ පුග්ගලා සන්තෝ සංවිජ්ජමානා ලෝකස්මිං.

යථාරූපේන ආනන්ද සීලේන පුරාණෝ සමන්නාගතෝ අහෝසි, තථාරූපේන සීලේන ඉසිදත්තෝ සමන්නාගතෝ අභවිස්ස, නයිධ පුරාණෝ ඉසිදත්තස්ස ගතිම්පි අඤ්ඤස්ස. යථාරූපාය ච ආනන්ද පඤ්ඤාය ඉසිදත්තෝ සමන්නාගතෝ අහෝසි, තථාරූපාය පඤ්ඤාය පුරාණෝ සමන්නාගතෝ අභවිස්ස, නයිධ ඉසිදත්තෝ පුරාණස්ස ගතිම්පි අඤ්ඤස්ස. ඉති ඛෝ ආනන්ද ඉමේ පුග්ගලා උභෝ ඒකංගහීනාති.
ආනන්දය, ලෝකයේ විද්‍යමාන ව සිටින පුද්ගලයෝ සය දෙනා මොවුහු ය. ආනන්දය, යම්බඳු වූ සීලයකින් පුරාණ තෙමේ සමන්විත වූයේ ද, එබඳු වූ සීලයකින් ඉසිදත්තයන් ද සමන්විත වූයේ නම්, මෙහිලා පුරාණ තෙමේ ඉසිදත්තයන් ගිය මග වත් නොදන්නේ ය. ආනන්දය, යම්බඳු වූ ප්‍රඥාවෙකින් ඉසිදත්ත තෙමේ සමන්විත වූයේ ද, එබඳු වූ ප්‍රඥාවකින් පුරාණ ද සමන්විත වූයේ නම්, මෙහිලා ඉසිදත්ත තෙම් පුරාණයන් ගිය මග වත් නොදන්නේ ය. ආනන්දය, මේ පුද්ගලයන් දෙදෙනා එක් එක් අංගයකින් දුර්වල ව සිටියහ.”
සාදු! සාදු!! සාදු!!!
මිගසාලා සූත්‍රය නිමා විය.
