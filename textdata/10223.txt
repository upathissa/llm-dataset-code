අංගුත්තර නිකාය
ඡක්ක නිපාතෝ
6.1.3.2. අපරිහානීයධම්මසුත්තං
6.1.3.2. නොපිරිහෙන කරුණු ගැන වදාළ දෙසුම
සාවත්ථිනිදානං .....
සැවැත් නුවර දී ය .....
ඡයිමේ භික්ඛවේ අපරිහානියේ ධම්මේ දේසිස්සාමි, තං සුණාථ සාධුකං මනසිකරෝථ භාසිස්සාමීති, ඒවං භන්තේති ඛෝ තේ භික්ඛූ භගවතෝ පච්චස්සෝසුං. භගවා ඒතදවෝච:
මහණෙනි, මේ නොපිරිහෙන කරුණු සයක් දේශනා කරන්නෙමි. එය අසව්. මැනැවින් මෙනෙහි කරව්. පවසන්නෙමි. ‘එසේය ස්වාමීනී’ යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
කතමේ ච තේ භික්ඛවේ ඡ අපරිහානියා ධම්මා:

න කම්මාරාමතා, න භස්සාරාමතා, න නිද්දාරාමතා, න සංගණිකාරාමතා, සෝවචස්සතා, කල්‍යාණමිත්තතා. ඉමේ ඛෝ භික්ඛවේ ඡ අපරිහානියා ධම්මා.
මහණෙනි, නොපිරිහීම ඇති කරවන සය කරුණ මොනවා ද? බාහිර වැඩ කටයුතුවල නොඇලීම ය. කතාවෙහි නොඇලීම ය. නින්දෙහි නොඇලීම ය. පිරිස් සමඟ නොඇලී වාසය කිරීම ය. කීකරුකම ය. කලණ මිතුරන් ඇසුර ය. මහණෙනි, මේ වනාහී නොපිරිහීම ඇති කරවන සය කරුණ යි.
යේ හි කේචි භික්ඛවේ අතීතමද්ධානං න පරිහායිංසු කුසලේහි ධම්මේහි, සබ්බේ තේ ඉමේහේව ඡහි ධම්මේහි න පරිහායිංසු කුසලේහි ධම්මේහි. යේ හි කේචි භික්ඛවේ අනාගතමද්ධානං න පරිහායිස්සන්ති කුසලේහි ධම්මේහි, සබ්බේ තේ ඉමේහේව ඡහි ධම්මේහි න පරිහායිස්සන්ති. කුසලේහි ධම්මේහි, යේ හි කේචි භික්ඛවේ ඒතරහි න පරිහායන්ති කුසලේහි ධම්මේහි, සබ්බේ තේ ඉමේහේව ඡහි ධම්මේහි න පරිහායන්ති කුසලේහි ධම්මේහී’ති.
මහණෙනි, යම් කිසිවෙක් අතීත කාලයෙහි කුසල් දහම්වලින් නොපිරිහී ගියාහු ද, ඒ සියල්ලෝ ම මේ සය කරුණ හේතුවෙන් කුසල් දහම්වලින් නොපිරිහී ගියාහු ය. මහණෙනි, යම් කිසිවෙක් අනාගත කාලයෙහි කුසල් දහම්වලින් නොපිරිහී යන්නාහු ද, ඒ සියල්ලෝ ම මේ සය කරුණ හේතුවෙන් කුසල් දහම්වලින් නොපිරිහී යන්නාහු ය. මහණෙනි, යම් කිසිවෙක් මේ කාලයෙහි කුසල් දහම්වලින් නොපිරිහී යත් ද, ඒ සියල්ලෝ ම මේ සය කරුණ හේතුවෙන් කුසල් දහම්වලින් නොපිරිහී යති.
සාදු! සාදු!! සාදු!!!
අපරිහානීයධම්ම සූත්‍රය නිමා විය.
