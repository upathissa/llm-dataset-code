ඛුද්දක නිකාය
සුත්ත නිපාතෝ
2. ගුහට්ඨක සුත්තං
2. ජීවිත ගුහාව ගැන ගාථා අටකින් වදාළ දෙසුම
776.සත්තෝ ගුහායං බහුනාභිඡන්නෝ
තිට්ඨං නරෝ මෝහනස්මිං පගාළ්හෝ
දූරේ විවේකා හි තථාවිධෝ සෝ
කාමා හි ලෝකේ න හි සුප්පහායා
බොහො දේවල් වැසී තිබෙන - මේ ජීවිත ගුහාව තුළ
රැවටීමෙන් රැවටීමට - පත්ව ඇලී සිටින කෙනා
එලෙසින් කල් ගෙවනා විට - ඔහුට විවේකයක් නොමැත
කාමය ලොව තුළ පවතින - සුළුවෙන් අත්හළ නොහැකිය

777.ඉච්ඡානිදානා භවසාතබද්ධා
තේ දුප්පමුඤ්චා න හි අඤ්ඤමොක්ඛා
පච්ඡා පුරේ වාපි අපෙක්ඛමානා
ඉමේ ව කාමේ පුරිමේව ජප්පං
ආශාවම මුල් වීමෙන් - භව සැපයට හිර වීමෙන්
අතීතයක් හෝ සිතමින් - අනාගතය හෝ පතමින්
කලින් පටන් මේ කාමෙට - තණ්හාවෙන් පැටලී ගිය
උදවිය හට දුකින් මිදුම - අපහසුවෙන් කළ යුතු වේ

778.කාමේසු ගිද්ධා පසුතා පමූළ්හා
අවදානියා තේ විසමේ නිවිට්ඨා
දුක්ඛූපනීතා පරිදේවයන්ති
කිංසු භවිස්සාම ඉතෝ චුතාසේ
කාමයටම ගිජු වී ගිය - වසඟව සිහි මුළාව ගිය
දහමට අවනත නොවෙමින් - නොමගට පත් ලොවේ වැටුන
කෙනාට මරණය ආ විට - වැළපෙන්නට පටන් ගනී
අනේ! මෙයින් චුත වන විට - මොන විපතක් වේද කියා

779.තස්මා හි සික්ඛේථ ඉධේව ජන්තු
යං කිඤ්චි ජඤ්ඤා විසමන්ති ලෝකේ
න තස්ස හේතු විසමං චරෙය්‍ය
අප්පං හිදං ජීවිතං ආහු ධීරා
එනිසා මෙහිදිම මිනිසා - යහපත් ලෙස හැසිරිය යුතු
ලොවේ තිබෙන හොඳ නැති දේ -‘වැරදි’ විලස දන්නේ නම්
නොමනා දිවියක් ගෙවන්ට - ඔහු හට කිසි කරුණක් නැත
මෙ ජීවිතය ස්වල්ප බව - නුවණැත්තෝ කියා තිබෙත්

780.පස්සාමි ලෝකේ පරිඵන්දමානං
පජං ඉමං තණ්හාගතං භවේසු
හීනා නරා මච්චුමුඛේ ලපන්ති
අවීතතණ්හා සේ භවාභවේසු
භවය තුළම ආශාවෙන් - එහිම මුළා වූ ජන කැල
එහිම හඬා වැටෙනා හැටි - හොඳින්ම මම දකිමි ලොවේ
ඒ ඒ ජීවිතයන් තුළ - ආශා දුරු කරගනු බැරි
ළාමක සිත් ඇති ජනයා - හඬා වැටෙත් මරු අභියස

781.මමායිතේ පස්සථ ඵන්දමානේ
මච්ඡේව අප්පෝදකේ ඛීණසෝතේ
ඒතම්පි දිස්වා අමමෝ චරෙය්‍
යභවේසු ආසත්තිමකුබ්බමානෝ
වතුර සිඳුන දොළ පාරක - දඟලන මාළුන් විලසට
‘මගේ මගේ’ යයි සිතමින් - කම්පාවෙන සතුන් බලව
හඳුනාගෙන මෙම දෝසය - අතහැර ‘මාගේ’ අයිතිය
නොඇලී ලොව කිසිදෙයකට - සිහි නුවණින් හැසිරෙන්නේ

782.උභෝසු අන්තේසු විනෙය්‍ය ඡන්දං
ඵස්සං පරිඤ්ඤාය අනානුගිද්ධෝ
යදත්තගරහී තදකුබ්බමානෝ
න ලිප්පති දිට්ඨසුතේසු ධීරෝ
තමා මෙන්ම අනුන්ද යන - දෙපසේ ආශා දුරු කළ
නුවණින් දැන ස්පර්ශය - ගිජු නොම වී කිසි දෙයකට
තමාගෙන්ම දොස් ලැබෙනා - කිසි වරදක් නොම කරනා
නුවණැති අය නො ඇලේමය - අසනා දකිනා දෙයකට

783.සඤ්ඤං පරිඤ්ඤා විතරෙය්‍ය ඕඝං
පරිග්ගහේසු මුනි නෝපලිත්තෝ
අබ්බූළ්හසල්ලෝ චරං අප්පමත්තෝ
නාසිංසති ලෝකමිමං පරඤ්චාති
හඳුනන හැම නුවණින් දැන - තරණය කරමින් සැඩ ගඟ
ආශා ඇතිවන දේකට - නොඇලේ මුනිඳා කිසිවිට
මුලිනුපුටා කෙලෙස් යහුළ - පමා නොවී හැසිරෙන්නේ
මේ ලොව හෝ වෙනත් ලොවක් - කිසිදා හෝ නොපතන්නේ

ගුහට්ඨක සුත්තං නිට්ඨිතං.
ජීවිත ගුහාව ගැන ගාථා අටකින් වදාළ දෙසුම නිමා විය.
සාදු! සාදු!! සාදු!!!
