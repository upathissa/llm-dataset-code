අංගුත්තර නිකාය
දසක නිපාතෝ
10.1.3.6. කාලී සුත්තං
10.1.3.6. කාලී උපාසිකාවට වදාළ දෙසුම
ඒකං සමයං ආයස්මා මහාකච්චානෝ අවන්තීසු විහරති කුරරඝරේ පවත්තේ පබ්බතේ. අථ ඛෝ කාළී උපාසිකා කුරරඝරිකා යේනායස්මා මහාකච්චානෝ තේනුපසංකමි. උපසංකමිත්වා ආයස්මන්තං මහාකච්චානං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ කාළී උපාසිකා කුරරඝරිකා ආයස්මන්තං මහාකච්චානං ඒතදවෝච:
එක් සමයෙක්හි ආයුෂ්මත් මහා කච්චානයන් වහන්සේ අවන්තියෙහි කුරරඝර සමීපයෙහි පවත්ත නම් පර්වතයෙහි වැඩවසන සේක. එකල්හී කුරරඝරවාසී කාලී උපාසිකා තොමෝ ආයුෂ්මත් මහා කච්චාන තෙරුන් යම් තැනක වැඩසිටින සේක් ද එතැනට පැමිණියා ය. පැමිණ ආයුෂ්මත් මහා කච්චානයන් වහන්සේ සකසා වන්දනා කොට එකත්පස් ව හිඳගත්තා ය. එකත්පස් ව හුන් කුරරඝරවැසි කාලී උපාසිකා තොමෝ ආයුෂ්මත් මහා කච්චානයන් වහන්සේට මෙය පැවසුවා ය.
වුත්තමිදං භන්තේ භගවතා කුමාරි පඤ්හේසු:
“ස්වාමීනී, අප භාග්‍යවතුන් වහන්සේ විසින් කුමාරි ප්‍රශ්නයෙහි දී මෙසේ වදාරණ ලද්දේ ය.
1. “අත්ථස්ස පත්තිං හදයස්ස සන්තිං
ජෙත්වාන සේනං පියසාතරූපං
ඒකෝහං ඣායං සුඛමනුබෝධිං
තස්මා ජනේන කරෝමි සක්ඛිං
සක්ඛී3 න සම්පජ්ජති කේනචි මේ”ති
‘ප්‍රිය ස්වභාව ඇති, මියුරු ස්වභාව ඇති මර සෙනඟ පරදවා අරහත්වය නම් වූ උත්තමාර්ථයට පැමිණ හෘදයෙහි ශාන්ති සැපය අත්දුටුවෙමි. එහෙයින් හුදෙකලාවේ දැහැන් වඩමි. එනිසා මාගේ අවබෝධයට කිසිවෙකු හෝ සාක්ෂි කරුවන් නොකරමි. කිසිවෙකු හා මාගේ ධර්මය පිණිස සාක්ෂි නොසැපයේ’ යනුවෙනි.
ඉමස්ස නු ඛෝ භන්තේ භගවතා සංඛිත්තේන භාසිතස්ස කථං විත්ථාරේන අත්ථෝ දට්ඨබ්බෝති?
ස්වාමීනී, භාග්‍යවතුන් වහන්සේ විසින් කරුණු හකුළුවා වදාරණ ලද මෙම ධර්මයෙහි අර්ථය විස්තර වශයෙන් දත යුත්තේ කෙසේ ද?”
පඨවිකසිණසමාපත්තිපරමා ඛෝ භගිනි ඒකේ සමණබ්‍රාහ්මණා අත්ථාභිනිබ්බත්තේසුං. යාවතා ඛෝ භගිනි පඨවී කසිණසමාපත්ති පරමතා, තදභිඤ්ඤාසි භගවා. තදභිඤ්ඤාය භගවා ආදිමද්දස, ආදීනවමද්දස, නිස්සරණමද්දස, මග්ගාමග්ගඤාණදස්සනමද්දස, තස්ස ආදි දස්සනහේතු ආදීනවදස්සනහේතු නිස්සරණදස්සනහේතු මග්ගාමග්ගඤානදස්සනහේතු අත්ථස්ස පත්ති, හදයස්ස සන්ති විදිතා හෝති.
“සොයුරිය, ඇතැම් ශ්‍රමණ බ්‍රාහ්මණවරු පඨවි කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. එනමුදු සොයුරිය, පඨවි කසිණ සමාපත්තියෙහි යම්තාක් උතුම් බවක් ඇද්ද, අප භාග්‍යවතුන් වහන්සේ විශිෂ්ට නුවණින් එය දත් සේක. භාග්‍යවතුන් වහන්සේ විශිෂ්ට නුවණින් එය දැන එහි ඇති තෘෂ්ණාව ද දුටු සේක. එහි ඇති ආදීනව ද දුටු සේක. එහි ඡන්දරාගය ප්‍රහාණය වීම ද දුටු සේක. මාර්ගය ත්, අමාර්ගය ත් පිළිබඳව ඥාන දර්ශනය දුටු සේක. මෙසේ ඒ කසිණයෙහි මුල් කරුණ දුටු හේතුවෙන්, ආදීනව දුටු හේතුවෙන්, නිස්සරණය දුටු හේතුවෙන් මග්ගාමග්ග ඥානදර්ශනය දුටු හේතුවෙන් ය භාග්‍යවතුන් වහන්සේ විසින් උත්තමාර්ථයට පත් වීම නම් වූ අරහත්වයත්, එය ම හෘදයෙහි ශාන්තිය ත් වශයෙන් දන්නා ලද්දේ.
ආපෝකසිණසමාපත්තිපරමා ඛෝ භගිනි ....(පෙ).... තේජෝකසිණසමාපත්ති පරමා ඛෝ භගිනි ....(පෙ).... වායෝකසිණසමාපත්ති පරමා ඛෝ භගිනි ....(පෙ).... නීලකසිණසමාපත්ති පරමා ඛෝ භගිනි ....(පෙ).... පීතකසිණසමාපත්ති පරමා ඛෝ භගිනි ....(පෙ).... ලෝහිතකසිණසමාපත්තිපරමා ඛෝ භගිනි ....(පෙ).... ඕදාතකසිණසමාපත්ති පරමා ඛෝ භගිනි ....(පෙ).... ආකාසකසිණසමාපත්තිපරමා ඛෝ භගිනි ....(පෙ).... විඤ්ඤාණකසිණසමාපත්ති පරමා ඛෝ භගිනි ඒකේ සමණබ්‍රාහ්මණා අත්ථාභිනිබ්බත්තේසුං. යාවතා ඛෝ භගිනි විඤ්ඤාණකසිණසමාපත්ති පරමතා, තදභිඤ්ඤාසි භගවා. තදභිඤ්ඤාය භගවා ආදිමද්දස, ආදීනවමද්දස, නිස්සරණමද්දස, මග්ගාමග්ගඤාණදස්සනමද්දස, තස්ස ආදිදස්සනහේතු ආදීනවදස්සනහේතු නිස්සරණදස්සනහේතු මග්ගාමග්ගඤානදස්සනහේතු අත්ථස්ස පත්ති, හදයස්ස සන්ති විදිතා හෝති.

සොයුරිය, ඇතැම් ශ්‍රමණ බ්‍රාහ්මණවරු ආපෝ කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. ….(පෙ)…. සොයුරිය, ඇතැම් ශ්‍රමණ බ්‍රාහ්මණවරු තේජෝ කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. ….(පෙ)….සොයුරිය, ඇතැම් ශ්‍රමණ බ්‍රාහ්මණවරු වායෝ කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. ….(පෙ)…. සොයුරිය, ඇතැම් ශ්‍රමණ බ්‍රාහ්මණවරු නිල් පැහැයෙන් යුතු කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. ….(පෙ)…. සොයුරිය, ඇතැම් ශ්‍රමණ බ්‍රාහ්මණවරු කහ පැහැයෙන් යුතු කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. ….(පෙ)…. සොයුරිය, ඇතැම් ශ්‍රමණ බ්‍රාහ්මණවරු රතු පැහැයෙන් යුතු කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. ….(පෙ)…. සොයුරිය, ඇතැම් ශ්‍රමණ බ්‍රාහ්මණවරු සුදු පැහැයෙන් යුතු කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. ….(පෙ)…. සොයුරිය, ඇතැම් ශ්‍රමණ බ්‍රාහ්මණවරු ආකාස කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. ….(පෙ)….
සොයුරිය, ඇතැම් ශ්‍රමණ බ්‍රාහ්මණවරු විඤ්ඤාණ කසිණ සමාපත්තිය ශ්‍රේෂ්ඨ යැයි කියා, එය උත්තමාර්ථය වශයෙන් සළකා සමවත් ඉපැද්දවූහ. එනමුදු සොයුරිය, විඤ්ඤාණ කසිණ සමාපත්තියෙහි යම්තාක් උතුම් බවක් ඇද්ද, අප භාග්‍යවතුන් වහන්සේ විශිෂ්ට නුවණින් එය දත් සේක. භාග්‍යවතුන් වහන්සේ විශිෂ්ට නුවණින් එය දැන එහි ඇති තෘෂ්ණාව ද දුටු සේක. එහි ඇති ආදීනව ද දුටු සේක. එහි ඡන්දරාගය ප්‍රහාණය වීම ද දුටු සේක. මාර්ගය ත්, අමාර්ගය ත් පිළිබඳව ඥාන දර්ශනය දුටු සේක. මෙසේ ඒ කසිණයෙහි මුල් කරුණ දුටු හේතුවෙන්, ආදීනව දුටු හේතුවෙන්, නිස්සරණය දුටු හේතුවෙන් මග්ගාමග්ග ඥානදර්ශනය දුටු හේතුවෙන් ය භාග්‍යවතුන් වහන්සේ විසින් උත්තමාර්ථයට පත් වීම නම් වූ අරහත්වයත්, එය ම හෘදයෙහි ශාන්තිය ත් වශයෙන් දන්නා ලද්දේ.
ඉති ඛෝ භගිනි යන්තං වුත්තං භගවතා කුමාරි පඤ්හේසු:
සොයුරිය, භාග්‍යවතුන් වහන්සේ විසින් කුමාරි ප්‍රශ්නයෙහි දී යම් කරුණක් මෙසේ වදාරණ ලද්දේ නම්,
2. අත්ථස්ස පත්තිං හදයස්ස සන්තිං
ජෙත්වාන සේනං පිය සාතරූපං
ඒකෝහං ඣායං සුඛමනුබෝධිං
තස්මා ජනේ න කරෝමි සක්ඛිං
සක්ඛී න සම්පජ්ජති කේනචි මේති
‘ප්‍රිය ස්වභාව ඇති, මියුරු ස්වභාව ඇති මර සෙනඟ පරදවා අරහත්වය නම් වූ උත්තමාර්ථයට පැමිණ හෘදයෙහි ශාන්ති සැපය අත්දුටුවෙමි. එහෙයින් හුදෙකලාවේ දැහැන් වඩමි. එනිසා මාගේ අවබෝධයට කිසිවෙකු හෝ සාක්ෂි කරුවන් නොකරමි. කිසිවෙකු හා මාගේ ධර්මය පිණිස සාක්ෂි නොසැපයේ’ යනුවෙනි.
ඉමස්ස ඛෝ භගිනි, භගවතා සංඛිත්තේන භාසිතස්ස ඒවං විත්ථාරේන අත්ථෝ දට්ඨබ්බෝති.
සොයුරිය, භාග්‍යවතුන් වහන්සේ විසින් කරුණු හකුළුවා වදාරණ ලද මෙම ධර්මයෙහි අර්ථය විස්තර වශයෙන් දත යුත්තේ ඔය අයුරිනි.”
සාදු! සාදු!! සාදු!!!
කාලී සූත්‍රය නිමා විය.
