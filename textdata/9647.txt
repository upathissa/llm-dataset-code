අංගුත්තර නිකාය
පඤ්චක නිපාතෝ
5.3.1.4. සමණ සුඛුමාල සුත්තං
5.3.1.4. සුකුමාල ශ්‍රමණයා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ භික්ඛු සමණේසු සමණසුඛුමාලෝ හෝති. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව ශ්‍රමණයන් අතර ශ්‍රමණ සුකුමාල හෙවත් සැප බහුල ශ්‍රමණයාණෝ යැයි කියනු ලැබේ. ඒ කවර කරුණු පසක් ද යත්;
ඉධ භික්ඛවේ, භික්ඛු යාචිතෝව බහුලං චීවරං පරිභුඤ්ජති, අප්පං අයාචිතෝ. යාචිතෝව බහුලං පිණ්ඩපාතං පරිභුඤ්ජති, අප්පං අයාචිතෝ. යාචිතෝව බහුලං සේනාසනං පරිභුඤ්ජති, අප්පං අයාචිතෝ. යාචිතෝව බහුලං ගිලානපච්චයභේසජ්ජපරික්ඛාරං පරිභුඤ්ජති, අප්පං අයාචිතෝ.
මහණෙනි, මෙහිලා භික්ෂුව ඇරයුම් කරනු ලබන්නේ ම බොහෝ සිවුරු පරිහරණය කරයි. ඇරයුම් නොලබන්නේ නම් අල්ප වශයෙනි. ඇරයුම් කරනු ලබන්නේ ම බොහෝ පිණ්ඩපාතය පරිහරණය කරයි. ඇරයුම් නොලබන්නේ නම් අල්ප වශයෙනි. ඇරයුම් කරනු ලබන්නේ ම බොහෝ සෙනසුන් පරිහරණය කරයි. ඇරයුම් නොලබන්නේ නම් අල්ප වශයෙනි. ඇරයුම් කරනු ලබන්නේ ම බොහෝ ගිලන්පස බෙහෙත් පිරිකර පරිහරණය කරයි. ඇරයුම් නොලබන්නේ නම් අල්ප වශයෙනි.
යේහි ඛෝ පන සබ්‍රහ්මචාරීහි සද්ධිං විහරති, ත්‍යාස්ස මනාපේනේව බහුලං කායකම්මේන සමුදාචරන්ති, අප්පං අමනාපේන. මනාපේනේව බහුලං වචීකම්මේන සමුදාචරන්ති, අප්පං අමනාපේන. මනාපේනේව බහුලං මනෝකම්මේන සමුදාචරන්ති, අප්පං අමනාපේන, මනාපං යේව බහුලං උපහාරං උපහරන්ති, අප්පං අමනාපං.
යම් සබ්‍රහ්මචාරීන් වහන්සේලා සමඟ එක් ව වාසය කරයි ද, ඒ භික්ෂුව හට සබ්‍රහ්මචාරීන් වහන්සේලා මනාප වූ කාය කර්මයන් බහුල ව පවත්වන්නාහු ය. අමනාප දේ අල්ප වශයෙනි. මනාප වූ වචී කර්මයන් බහුල ව පවත්වන්නාහු ය. අමනාප දේ අල්ප වශයෙනි. මනාප වූ මනෝ කර්මයන් බහුල ව පවත්වන්නාහු ය. අමනාප දේ අල්ප වශයෙනි. මනාප වූ උපහාරයන් බහුල ව උපහාර කරති. අමනාප දේ අල්ප වශයෙනි.
යානි ඛෝ පන තානි වේදයිතානි චිත්තසමුට්ඨානානි වා සෙම්හසමුට්ඨානානි වා වාතසමුට්ඨානානි වා සන්නිපාතිකානි වා උතුපරිනාමජානි වා විසමපරිහාරජානි වා ඕපක්කමිකානි වා කම්මවිපාකජානි වා, තානිස්ස න බහුදේව උප්පජ්ජන්ති. අප්පාබාධෝ හෝති.
යම්කිසි වේදනාවෝ හටගනිත් නම් එනම්, පිතෙන් හටගත් විඳීම් වේවා, සෙමෙන් හටගත් විඳීම් වේවා, වාතයෙන් හටගත් විඳීම් වේවා, තුන්දොස් කිපීමෙන් හටගත් විඳීම් වේවා, ඍතු විපර්යාසයෙන් හටගත් විඳීම් වේවා, විෂම පරිහරණයෙන් හටගත් විඳීම් වේවා, උපක්‍රමයෙන් හටගත් විඳීම් වේවා, කර්ම විපාකයෙන් හටගත් විඳීම් වේවා, ඒ වේදනා ඒ භික්ෂුවට හටගන්නේ බහුල වශයෙන් නොවෙයි. අල්ප වූ ආබාධ ඇත්තේ වෙයි.
චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී අකසිරලාභී.
ගැඹුරු චිත්ත දියුණුවෙන් යුතු මෙලොව දී ලැබෙන සැප විහරණ ඇති සතරක් වූ ධ්‍යානයන් කැමති සේ ලබන්නේ වෙයි. නිදුකින් ලබන්නේ වෙයි. බොහෝ සේ ලබන්නේ වෙයි.
ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේවධම්මේ සයං අභිඤ්ඤා සච්ඡිකත්වා උපසම්පජ්ජ විහරති.
ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මේ ජීවිතයේදී ම සිය විශිෂ්ට නුවණින් සාක්ෂාත් කොට එයට පැමිණ වසන්නේ වෙයි.
ඉමේ ඛෝ භික්ඛවේ, පඤ්චහි ධම්මේහි සමන්නාගතෝ භික්ඛු සමණේසු සමණසුඛුමාලෝ හෝති.
මහණෙනි, මේ පස් කරුණෙන් සමන්විත වූ භික්ෂුව ශ්‍රමණයන් අතර ශ්‍රමණ සුකුමාල හෙවත් සැප බහුල ශ්‍රමණයාණෝ යැයි කියනු ලැබේ.
යං හි තං භික්ඛවේ, සම්මා වදමානෝ වදෙය්‍ය, ‘සමණේසු සමණසුඛුමාලෝ’ති මමේව තං භික්ඛවේ සම්මා වදමානෝ වදෙය්‍ය, ‘සමණේසු සමණසුඛුමාලෝ’ති.
මහණෙනි, යමෙකු අරභයා ශ්‍රමණයන් අතර ශ්‍රමණ සුකුමාලයෙකි යි මැනැවින් කියන්නේ නම් මහණෙනි, ශ්‍රමණයන් අතර ශ්‍රමණ සුකුමාලයෙකි යි කියා මනාකොට කියනු ලබන්නේ මා අරභයා ය.
අහං හි භික්ඛවේ යාචිතෝව බහුලං චීවරං පරිභුඤ්ජාමි, අප්පං අයාචිතෝ. යාචිතෝව බහුලං පිණ්ඩපාතං ....(පෙ).... සේනාසනං ....(පෙ).... ගිලානපච්චයභේසජ්ජපරික්ඛාරං පරිභුඤ්ජාමි. අප්පං අයාචිතෝ.
මහණෙනි, මම් වනාහී ඇරයුම් කරනු ලබන්නේ ම බොහෝ සිවුරු පරිහරණය කරමි. ඇරයුම් නොලබන්නේ නම් අල්ප වශයෙනි. ඇරයුම් කරනු ලබන්නේ ම බොහෝ පිණ්ඩපාතය ….(පෙ)…. සෙනසුන් ….(පෙ)…. ඇරයුම් නොලබන්නේ නම් අල්ප වශයෙනි. ඇරයුම් කරනු ලබන්නේ ම බොහෝ ගිලන්පස බෙහෙත් පිරිකර පරිහරණය කරමි. ඇරයුම් නොලබන්නේ නම් අල්ප වශයෙනි.
යේහි ඛෝ පන භික්ඛූහි සද්ධිං විහරාමි, තේ මං මනාපේනේව බහුලං කායකම්මේන සමුදාචරන්ති, අප්පං අමනාපේන. මනාපේනේව බහුලං වචීකම්මේන සමුදාචරන්ති, අප්පං අමනාපේන. මනාපේනේව බහුලං මනෝකම්මේන සමුදාචරන්ති, අප්පං අමනාපේන. මනාපං යේව බහුලං උපහාරං උපහරන්ති, අප්පං අමනාපං.
යම් භික්ෂූන් සමඟ එක් ව වාසය කරම් ද, ඒ මා හට ඔවුහු මනාප වූ කාය කර්මයන් බහුල ව පවත්වන්නාහු ය. අමනාප දේ අල්ප වශයෙනි. මනාප වූ වචී කර්මයන් බහුල ව පවත්වන්නාහු ය. අමනාප දේ අල්ප වශයෙනි. මනාප වූ මනෝ කර්මයන් බහුල ව පවත්වන්නාහු ය. අමනාප දේ අල්ප වශයෙනි. මනාප වූ උපහාරයන් බහුල ව උපහාර කරති. අමනාප දේ අල්ප වශයෙනි.
යානි ඛෝ පන තානි වේදයිතානි චිත්තසමුට්ඨානානි වා සෙම්හසමුට්ඨානානි වා වාතසමුට්ඨානානි වා සන්නිපාතිකානි වා උතුපරිනාමජානි වා විසමපරිහාරජානි වා ඕපක්කමිකානි වා කම්මවිපාකජානි වා, තානි මේ න බහූදේව උප්පජ්ජන්ති. අප්පාබාධෝහමස්මි.
යම්කිසි වේදනාවෝ හටගනිත් නම් එනම්, පිතෙන් හටගත් විඳීම් වේවා, සෙමෙන් හටගත් විඳීම් වේවා, වාතයෙන් හටගත් විඳීම් වේවා, තුන්දොස් කිපීමෙන් හටගත් විඳීම් වේවා, ඍතු විපර්යාසයෙන් හටගත් විඳීම් වේවා, විෂම පරිහරණයෙන් හටගත් විඳීම් වේවා, උපක්‍රමයෙන් හටගත් විඳීම් වේවා, කර්ම විපාකයෙන් හටගත් විඳීම් වේවා, ඒ වේදනා ඒ මා හට හටගන්නේ බහුල වශයෙන් නොවෙයි. අල්ප වූ ආබාධ ඇත්තේ වෙමි.
චතුන්නං ඛෝ පනම්හි ඣානානං ආභිචේතසිකානං දිට්ඨධම්මසුඛවිහාරානං නිකාමලාභී අකිච්ඡලාභී අකසිරලාභී.
ගැඹුරු චිත්ත දියුණුවෙන් යුතු මෙලොව දී ලැබෙන සැප විහරණ ඇති සතරක් වූ ධ්‍යානයන් කැමති සේ ලබන්නේ වෙමි. නිදුකින් ලබන්නේ වෙමි. බොහෝ සේ ලබන්නේ වෙමි.
ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේවධම්මේ සයං අභිඤ්ඤා සච්ඡිකත්වා උපසම්පජ්ජ විහාරාමි.
ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මේ ජීවිතයේදී ම සිය විශිෂ්ට නුවණින් සාක්ෂාත් කොට එයට පැමිණ වසන්නේ වෙමි.
යං හි තං භික්ඛවේ, සම්මා වදමානෝ වදෙය්‍ය, ‘සමණේසු සමණසුඛුමාලෝ’ති මමේ ව තං භික්ඛවේ සම්මා වදමානෝ වදෙය්‍ය, ‘සමණේසු සමණසුඛුමාලෝ’ති.
මහණෙනි, යමෙකු අරභයා ශ්‍රමණයන් අතර ශ්‍රමණ සුකුමාලයෙකි යි මැනැවින් කියන්නේ නම් මහණෙනි, ශ්‍රමණයන් අතර ශ්‍රමණ සුකුමාලයෙකි යි කියා මනාකොට කියනු ලබන්නේ මා අරභයා ය.
සාදු! සාදු!! සාදු!!!
සමණ සුඛුමාල සූත්‍රය නිමා විය.
