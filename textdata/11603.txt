අංගුත්තර නිකාය
දසක නිපාතෝ
10.5.1.10. අධම්මචරිය සුත්තං
10.5.1.10. අධර්මචරියාව ගැන වදාළ දෙසුම
අථ ඛෝ අඤ්ඤතරෝ බ්‍රාහ්මණෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ සෝ බ්‍රාහ්මණෝ භගවන්තං ඒතදවෝච:
එකල්හී එක්තරා බ්‍රාහ්මණයෙක් භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියේ ය. පැමිණ භාග්‍යවතුන් වහන්සේ සමඟ සතුටු විය. සතුටු විය යුතු පිළිසඳර කථාව නිමවා එකත්පස්ව හිඳගත්තේ ය. එකත්පස්ව හුන් ඒ බ්‍රාහ්මණයා භාග්‍යවතුන් වහන්සේට මෙය පැවසුවේ ය.
කෝ නු ඛෝ භෝ ගෝතම හේතු, කෝ පච්චයෝ, යේනමිධේකච්චේ සත්තා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජන්තී ති?
“භවත් ගෞතමයෙනි, යම් කරුණෙකින් මෙහි ඇතැම් සත්වයෝ කය බිඳී මරණින් මතු අපාය දුර්ගති විනිපාත නිරයෙහි උපදින්නාහු නම් එයට හේතුව කුමක්ද? එයට ප්‍රත්‍යය කුමක්ද?”
අධම්මචරියා විසමචරියා හේතු ඛෝ බ්‍රාහ්මණ ඒවමිධේකච්චේ සත්තා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජන්තීති.
“බ්‍රාහ්මණය, අධර්මචරියාව විෂමචරියාව හේතුවෙන් මෙසේ මෙහි ඇතැම් සත්වයෝ කය බිඳී මරණින් මතු අපාය දුර්ගති විනිපාත නිරයෙහි උපදින්නාහු ය.”
කෝ පන භෝ ගෝතම හේතු, කෝ පච්චයෝ, යේනමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්තීති?
“භවත් ගෞතමයෙනි, යම් කරුණෙකින් මෙහි මෙසේ ඇතැම් සත්වයෝ කය බිඳී මරණින් මතු සුගතිය නම් වූ ස්වර්ග ලෝකයෙහි උපදින්නාහු නම් එයට හේතුව කුමක්ද? එයට ප්‍රත්‍යය කුමක්ද?”
ධම්මචරියා සමචරියා හේතු ඛෝ බ්‍රාහ්මණ ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්තීති.
“බ්‍රාහ්මණය, ධර්මචරියාව සමචරියාව හේතුවෙන් මෙහි ඇතැම් සත්වයෝ කය බිඳී මරණින් මතු සුගතිය නම් වූ ස්වර්ග ලෝකයෙහි උපදින්නාහු ය.”
න ඛෝ අහං ඉමස්ස භෝතෝ ගෝතමස්ස සංඛිත්තේන භාසිතස්ස විත්ථාරේන අත්ථං ආජානාමි. සාධු මේ භවං ගෝතමෝ තථා ධම්මං දේසේතු යථාහං ඉමස්ස භෝතෝ ගෝතමස්ස සංඛිත්තේන භාසිතස්ස විත්ථාරේන අත්ථං ආජානෙය්‍යන්ති.
“භවත් ගෞතමයන් වහන්සේ විසින් සැකෙවින් දෙසූ මේ ධර්මයෙහි අර්ථ විස්තර වශයෙන් මම නොදනිමි. යම් අයුරකින් මම් භවත් ගෞතමයන් විසින් සැකෙවින් දෙසූ මෙම ධර්මයෙහි විස්තරාර්ථ දැනගන්නෙම් නම් ඒ අයුරින් භවත් ගෞතමයන් වහන්සේ මට ධර්මය දේශනා කරන සේක්වා!”
තේන හි බ්‍රාහ්මණ, සුණාහි, සාධුකං මනසි කරෝහි භාසිස්සාමීති.
“එසේ වී නම් බ්‍රාහ්මණය, අසව. මැනැවින් මෙනෙහි කරව. පවසන්නෙමි.”
ඒවං හෝති ඛෝ සෝ බ්‍රාහ්මණෝ භගවතෝ පච්චස්සෝසි. භගවා ඒතදවෝච:
“එසේය, භවත්නි”යි ඒ බ්‍රාහ්මණයා භාග්‍යවතුන් වහන්සේට පිළිවදන් දුන්නේ ය. භාග්‍යවතුන් වහන්සේ මෙය වදාළ සේක.
තිවිධා ඛෝ බ්‍රාහ්මණ, කායේන අධම්මචරියා විසමචරියා හෝති. චතුබ්බිධා වාචාය අධම්මචරියා විසමචරියා හෝති. තිවිධා මනසා අධම්මචරියා විසමචරියා හෝති.
“බ්‍රාහ්මණය, කය මුල්කොට තුන් අයුරකින් අධර්මචරියාව, විෂමචරියාව වෙයි. වචනය මුල්කොට සිව් අයුරකින් අධර්මචරියාව, විෂමචරියාව වෙයි. මනස මුල්කොට තුන් අයුරකින් අධර්මචරියාව, විෂමචරියාව වෙයි.
කථඤ්ච බ්‍රාහ්මණ, තිවිධා කායේන අධම්මචරියා විසමචරියා හෝති: ....(පෙ).... ඒවං ඛෝ බ්‍රාහ්මණ, තිවිධා කායේන අධම්මචරියා විසමචරියා හෝති.
බ්‍රාහ්මණය, කය මුල්කොට අධර්මචරියාව, විෂමචරියාව තුන් අයුරකින් වන්නේ කෙසේද? ….(පෙ)…. බ්‍රාහ්මණය, කය මුල්කොට අධර්මචරියාව, විෂමචරියාව තුන් අයුරකින් වන්නේ ඔය අයුරිනි.
කථඤ්ච බ්‍රාහ්මණ චතුබ්බිධා වාචාය අධම්මචරියා විසමචරියා හෝති: ....(පෙ).... ඒවං ඛෝ3 බ්‍රාහ්මණ, චතුබ්බිධා වාචාය අධම්මචරියා විසමචරියා හෝති.
බ්‍රාහ්මණය, වචනය මුල්කොට අධර්මචරියාව, විෂමචරියාව සිව් අයුරකින් වන්නේ කෙසේද? ….(පෙ)…. බ්‍රාහ්මණය, වචනය මුල්කොට අධර්මචරියාව, විෂමචරියාව සිව් අයුරකින් වන්නේ ඔය අයුරිනි.
කථඤ්ච බ්‍රාහ්මණ තිවිධා මනසා අධම්මචරියා විසමචරියා හෝති: ....(පෙ).... ඒවං ඛෝ බ්‍රාහ්මණ, තිවිධා මනසා අධම්මචරියා විසමචරියා හෝති.
බ්‍රාහ්මණය, මනස මුල්කොට අධර්මචරියාව, විෂමචරියාව තුන් අයුරකින් වන්නේ කෙසේද? ….(පෙ)…. බ්‍රාහ්මණය, මනස මුල්කොට අධර්මචරියාව, විෂමචරියාව තුන් අයුරකින් වන්නේ ඔය අයුරිනි.
ඒවං අධම්මචරියා විසමචරියා හේතු ඛෝ බ්‍රාහ්මණ, ඒවමිධේකච්චේ සත්තා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජන්ති.
බ්‍රාහ්මණය, මේ අයුරින් අධර්මචරියාව, විෂමචරියාව හේතුවෙන් මෙසේ මෙහි ඇතැම් සත්වයෝ කය බිඳී මරණින් මතු අපාය දුර්ගති විනිපාත නිරයෙහි උපදින්නාහු ය.
තිවිධා ඛෝ බ්‍රාහ්මණ, කායේන ධම්මචරියා සමචරියා හෝති. චතුබ්බිධා වාචාය ධම්මචරියා සමචරියා හෝති. තිවිධා මනසා ධම්මචරියා සමචරියා හෝති.
බ්‍රාහ්මණය, කය මුල්කොට තුන් අයුරකින් ධර්මචරියාව, සමචරියාව වෙයි. වචනය මුල්කොට සිව් අයුරකින් ධර්මචරියාව, සමචරියාව වෙයි. මනස මුල්කොට තුන් අයුරකින් ධර්මචරියාව, සමචරියාව වෙයි.
කථඤ්ච බ්‍රාහ්මණ, තිවිධා කායේන ධම්මචරියා සමචරියා හෝති: ....(පෙ).... ඒවං ඛෝ බ්‍රාහ්මණ, තිවිධා කායේන ධම්මචරියා සමචරියා හෝති.
බ්‍රාහ්මණය, කය මුල්කොට ධර්මචරියාව, සමචරියාව තුන් අයුරකින් වන්නේ කෙසේද? ….(පෙ)…. බ්‍රාහ්මණය, කය මුල්කොට ධර්මචරියාව, සමචරියාව තුන් අයුරකින් වන්නේ ඔය අයුරිනි.
කථඤ්ච බ්‍රාහ්මණ චතුබ්බිධා වාචාය ධම්මචරියා සමචරියා හෝති: ....(පෙ).... ඒවං ඛෝ බ්‍රාහ්මණ, චතුබ්බිධා වාචාය ධම්මචරියා සමචරියා හෝති.
බ්‍රාහ්මණය, වචනය මුල්කොට ධර්මචරියාව, සමචරියාව සිව් අයුරකින් වන්නේ කෙසේද? ….(පෙ)…. බ්‍රාහ්මණය, වචනය මුල්කොට ධර්මචරියාව, සමචරියාව සිව් අයුරකින් වන්නේ ඔය අයුරිනි.
කථඤ්ච බ්‍රාහ්මණ තිවිධා මනසා ධම්මචරියා සමචරියා හෝති: ....(පෙ).... ඒවං ඛෝ බ්‍රාහ්මණ, තිවිධා මනසා ධම්මචරියා සමචරියා හෝති.
බ්‍රාහ්මණය, මනස මුල්කොට ධර්මචරියාව, සමචරියාව තුන් අයුරකින් වන්නේ කෙසේද? ….(පෙ)…. බ්‍රාහ්මණය, මනස මුල්කොට ධර්මචරියාව, සමචරියාව තුන් අයුරකින් වන්නේ ඔය අයුරිනි.
ඒවං ධම්මචරියා සමචරියා හේතු ඛෝ බ්‍රාහ්මණ ඒවමිධේකච්චේ සත්තා කායස්ස භේදා පරම්මරණා සුගතිං සග්ගං ලෝකං උපපජ්ජන්තී ති.
බ්‍රාහ්මණය, මේ අයුරින් ධර්මචරියාව, සමචරියාව හේතුවෙන් මෙසේ මෙහි ඇතැම් සත්වයෝ කය බිඳී මරණින් මතු සුගතිය නම් වූ ස්වර්ග ලෝකයෙහි උපදින්නාහු ය.”
අභික්කන්තං භෝ ගෝතම ....(පෙ).... උපාසකං මං භවං ගෝතමෝ ධාරේතු අජ්ජතග්ගේ පාණුපේතං සරණං ගතන්ති.
“භවත් ගෞතමයන් වහන්ස, ඉතා මනහර ය ….(පෙ)…. භවත් ගෞතමයන් වහන්සේ අද පටන් මා දිවි හිමියෙන් තෙරුවන් සරණ ගිය උපාසකයෙකු වශයෙන් පිළිගන්නා සේක්වා!”
සාදු! සාදු!! සාදු!!!
අධම්මචරිය සූත්‍රය නිමා විය.
කරජකායවග්ගෝ පඨමෝ.
පළමුවෙනි කරජකාය වර්ගය අවසන් විය.
