සංයුත්ත නිකාය
ඛන්ධක වග්ගෝ
1.1.3.2. පරිඤ්ඤා සුත්තං
1.1.3.2. පිරිසිඳ දැකීම ගැන වදාළ දෙසුම
23. සාවත්ථියං.
23. සැවැත් නුවරදී .....
පරිඤ්‌ඤෙය්‍යේ ච භික්ඛවේ, ධම්‌මේ දේසිස්සාමි පරිඤ්‌ඤඤ්‌ච. තං සුණාථ. ....(පෙ)....
මහණෙනි, මා දේශනා කරන්නට යන්නේ පිරිසිඳ දත යුතු ධර්මයන් ගැනත්, පිරිසිඳ දැකීම ගැනත් ය. එය සවන් යොමා අසන්න ....(පෙ)....
කතමේ ච භික්ඛවේ, පරිඤ්‌ඤෙය්‍යා ධම්‌මා? රූපං භික්ඛවේ, පරිඤ්‌ඤෙය්‍යෝ ධම්මෝ, වේදනා පරිඤ්‌ඤෙය්‍යෝ ධම්මෝ, සඤ්‌ඤා පරිඤ්‌ඤෙය්‍යෝ ධම්මෝ, සංඛාරා පරිඤ්‌ඤෙය්‍යෝ ධම්මෝ, විඤ්‌ඤාණං පරිඤ්‌ඤෙය්‍යෝ ධම්මෝ. ඉමේ වුච්‌චන්‌ති භික්ඛවේ, පරිඤ්‌ඤෙය්‍යා ධම්‌මා. කතමා ච භික්ඛවේ, පරිඤ්‌ඤා?
මහණෙනි, පිරිසිඳ දත යුතු දෙය යනු කුමක්ද? මහණෙනි, රූපය යනු පිරිසිඳ දත යුතු දෙයකි. විඳීම යනු පිරිසිඳ දත යුතු දෙයකි. සඤ්ඤාව යනු පිරිසිඳ දත යුතු දෙයකි. සංස්කාර යනු පිරිසිඳ දත යුතු දෙයකි. විඤ්ඤාණය යනු පිරිසිඳ දත යුතු දෙයකි. මහණෙනි, පිරිසිඳ දත යුතු දෙය කියා කියන්නේ මෙයටයි.
යෝ භික්ඛවේ, රාගක්‌ඛයෝ දෝසක්‌ඛයෝ මෝහක්‌ඛයෝ. අයං වුච්‌චති භික්ඛවේ, පරිඤ්‌ඤාති.
මහණෙනි, පිරිසිඳ දැනගැනීම යනු කුමක්ද? මහණෙනි, රාගයේ යම් ක්ෂය වීමක් ඇද්ද, ද්වේෂයේ යම් ක්ෂය වීමක් ඇද්ද, මෝහයේ යම් ක්ෂය වීමක් ඇද්ද, මහණෙනි, පිරිසිඳ දැනීම කියා කියන්නේ මෙයටයි.
සාදු! සාදු!! සාදු!!!
පරිඤ්ඤා සූත්‍රය නිමා විය.
