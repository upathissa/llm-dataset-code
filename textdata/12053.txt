ඛුද්දක නිකාය
උදාන පාළි
5.10. පන්ථක සුත්තං
5.10. චුල්ලපන්ථක තෙරුන් අරභයා වදාළ උදානය
1. ඒවං මේ සුතං: ඒකං සමයං භගවා සාවත්ථියං විහරති, ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා චුල්ලපන්ථකෝ භගවතෝ අවිදූරේ නිසින්නෝ හෝති, පල්ලංකං ආභුජිත්වා උජුං කායං පණිධාය පරිමුඛං සතිං උපට්ඨපෙත්වා. අද්දසා ඛෝ භගවා ආයස්මන්තං චූළපන්ථකං අවිදූරේ නිසින්නං පල්ලංකං ආභුජිත්වා උජුං කායං පණිධාය පරිමුඛං සතිං උපට්ඨපෙත්වා.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ සැවැත් නුවර ජේතවනය නම් වූ අනේපිඬු සිටුතුමාගේ ආරාමයේ.ඒ වෙලාවේ ආයුෂ්මත් චුල්ලපන්ථක තෙරුන් පළඟක් බැඳගෙන, කය ඍජු කරගෙන, භාවනා අරමුණේ ඉතා හොඳින් සිහිය පිහිටුවාගෙන භාග්‍යවතුන් වහන්සේට නුදුරින් වැඩසිටියා. භාග්‍යවතුන් වහන්සේ පළඟක් බැඳගෙන, කය ඍජු කරගෙන, භාවනා අරමුණේ ඉතා හොඳින් සිහිය පිහිටුවාගෙන තමන් වහන්සේට නුදුරින් සිටින ආයුෂ්මත් චුල්ලපන්ථක තෙරුන්ව දැක වදාළා.
2. අථ ඛෝ භගවා ඒතමත්ථං විදිත්වා තායං වේලායං ඉමං උදානං උදානේසි:
ඊට පස්සේ භාග්‍යවතුන් වහන්සේ මේ කරුණ දැනගෙන, ඒ වෙලාවේ මේ උදානය වදාළා.
“ඨිතේන කායේන ඨිතේන චේතසා තිට්ඨං නිසින්නෝ උද වා සයානෝ,
ඒවං සතිං භික්ඛු අධිට්ඨහානෝ ලභේථ පුබ්බාපරියං විසේසං,
ලද්ධාන පුබ්බාපරියං විසේසං අදස්සනං මච්චුරාජස්ස ගච්ඡේ”ති
“හිටගෙන ඉන්න කොටත්, වාඩි වී ඉන්න කොටත්, එහෙම නැත්නම් සැතැපී ඉන්න කොටත්, ඒ භික්ෂුව ඉන්නේ සතිපට්ඨානයේ පිහිටි කයින් නම්, සතිපට්ඨානයේ පිහිටි සිතින් නම්, අන්න ඒ විදිහටයි මනා අධිෂ්ඨානයකින් යුතුව ධර්මයේ හැසිරෙන්නේ. ඔහුට කලින් හරි, පස්සෙ හරි විශේෂ අවබෝධය ලබන්න පුළුවනි. කලින් හරි පස්සෙ හරි (අරහත්වය නම් වූ) විශේෂ අවබෝධය ලැබුවට පස්සේ අන්න ඒ භික්ෂුව මාරයාට නොපෙනෙන දිශාවට යනවා.”
සාදු! සාදු!! සාදු!!!
සෝණවග්ගෝ පඤ්චමෝ.
පස්වෙනි සෝණ වර්ගය නිමා විය.
තස්සුද්දානං:
පියෝ අප්පායුකා කුට්ඨී, කුමාරකා උපෝසථෝ;සෝණෝ ච රේවතෝ භේදෝ, සධාය පන්ථකේන චාති.
