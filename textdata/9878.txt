අංගුත්තර නිකාය
පඤ්චක නිපාතෝ
5.4.2.8. සීල සුත්තං
5.4.2.8. සීලය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
තත්‍ර ඛෝ ආයස්මා සාරිපුත්තෝ භික්ඛූ ආමන්තේසි: ....(පෙ).... දුස්සීලස්ස ආවුසෝ, සීලවිපන්නස්ස හතූපනිසෝ හෝති සම්මාසමාධි. සම්මාසමාධිම්හි අසති සම්මාසමාධිවිපන්නස්ස හතූපනිසං හෝති යථාභූතඤාණදස්සනං. යථාභූතඤාණදස්සනේ අසති යථාභූතඤාණදස්සනවිපන්නස්ස හතූපනිසෝ හෝති නිබ්බිදාවිරාගෝ. නිබ්බිදාවිරාගේ අසති නිබ්බිදාවිරාගවිපන්නස්ස හතූපනිසං හෝති විමුත්තිඤාණදස්සනං.
එකල්හී ආයුෂ්මත් සාරිපුත්තයන් වහන්සේ භික්ෂූන් ඇමතූ සේක. ….(පෙ)….
“ආයුෂ්මත්නි, වැනසුණු සිල් ඇති දුසිල් තැනැත්තා හට සම්මා සමාධිය පිණිස වූ හේතුව නැසුණේ වෙයි. සම්මා සමාධිය නැති කල්හී ‘සම්මා සමාධියෙන් තොර ව වසන්නහුට ඇත්ත ඇති සැටියෙන් ම දන්නා නුවණ පිණිස වූ හේතුව නැසුණේ වෙයි. ඇත්ත ඇති සැටියෙන් ම දන්නා නුවණ නැති කල්හී ඇත්ත ඇති සැටියෙන් ම දන්නා නුවණින් තොර ව වසන්නහුට අවබෝධයෙන්ම එපා වී නොඇල්මට පත්වන බව පිණිස වූ හේතුව නැසුණේ වෙයි. අවබෝධයෙන් ම එපා වී නොඇල්මට පත්වීම නැති කල්හී අවබෝධයෙන් ම එපා වී නොඇල්මෙන් තොර ව වසන්නහුට තමා සදහට ම නිදහස් වී ගිය බව දන්නා නුවණ පිණිස වූ හේතුව නැසුණේ වෙයි.
සෙය්‍යථාපි ආවුසෝ, රුක්ඛෝ සාඛාපලාසවිපන්නෝ, තස්ස පපටිකාපි න පාරිපූරිං ගච්ඡති, තචෝපි ඵෙග්ගුපි සාරෝපි න පාරිපූරිං ගච්ඡති. ඒවමේව ඛෝ ආවුසෝ, දුස්සීලස්ස සීලවිපන්නස්ස හතූපනිසෝ හෝති සම්මාසමාධි. සම්මාසමාධිම්හි අසති සම්මාසමාධිවිපන්නස්ස හතූපනිසං හෝති යථාභූතඤාණදස්සනං. යථාභූතඤාණදස්සනේ අසති යථාභූතඤාණදස්සන විපන්නස්ස හතූපනිසෝ හෝති නිබ්බිදාවිරාගෝ. නිබ්බිදාවිරාගේ අසති නිබ්බිදාවිරාගවිපන්නස්ස හතූපනිසං හෝති විමුත්තිඤාණදස්සනං.
ආයුෂ්මත්නි, එය මෙබඳු දෙයකි. ගිලිහී ගිය අතුඉති ඇති, ගිලිහී ගිය කොළ ඇති රුකක් ඇත්තේ ය. ඒ රුකෙහි පිට පොතු ත් වැඩී පිරිපුන් බවට නොයයි. ඇතුල් සිවිය ත්, එළය ත්, අරටුව ත් වැඩී පිරිපුන් බවට නොයයි. එසෙයින් ම ආයුෂ්මත්නි, වැනසුණු සිල් ඇති දුසිල් තැනැත්තා හට සම්මා සමාධිය පිණිස වූ හේතුව නැසුණේ වෙයි. සම්මා සමාධිය නැති කල්හී ‘සම්මා සමාධියෙන් තොර ව වසන්නහුට ඇත්ත ඇති සැටියෙන් ම දන්නා නුවණ පිණිස වූ හේතුව නැසුණේ වෙයි. ඇත්ත ඇති සැටියෙන් ම දන්නා නුවණ නැති කල්හී ඇත්ත ඇති සැටියෙන් ම දන්නා නුවණින් තොර ව වසන්නහුට අවබෝධයෙන්ම එපා වී නොඇල්මට පත්වන බව පිණිස වූ හේතුව නැසුණේ වෙයි. අවබෝධයෙන් ම එපා වී නොඇල්මට පත්වීම නැති කල්හී අවබෝධයෙන් ම එපා වී නොඇල්මෙන් තොර ව වසන්නහුට තමා සදහට ම නිදහස් වී ගිය බව දන්නා නුවණ පිණිස වූ හේතුව නැසුණේ වෙයි.
සීලවතෝ ආවුසෝ සීලසම්පන්නස්ස උපනිසසම්පන්නෝ හෝති සම්මාසමාධි. සම්මාසමාධිම්හි සති සම්මාසමාධිසම්පන්නස්ස උපනිසසම්පන්නං හෝති යථාභූතඤාණදස්සනං. යථාභූතඤාණදස්සනේ සති යථාභූතඤාණදස්සනසම්පන්නස්ස උපනිසසම්පන්නෝ හෝති නිබ්බිදාවිරාගෝ. නිබ්බිදාවිරාගේ සති නිබ්බිදාවිරාගසම්පන්නස්ස උපනිසසම්පන්නං හෝති විමුත්තිඤාණදස්සනං.
ආයුෂ්මත්නි, සීලයෙන් යුක්ත වූ සිල්වත් තැනැත්තා හට සම්මා සමාධිය නම් හේතුවෙන් යුක්ත වෙයි. සම්මා සමාධිය ඇති කල්හී ‘සම්මා සමාධියෙන් වසන්නහු ඇත්ත ඇති සැටියෙන් ම දන්නා නුවණ පිණිස වූ හේතුවෙන් ද යුක්ත වෙයි. ඇත්ත ඇති සැටියෙන් ම දන්නා නුවණ ඇති කල්හී ඇත්ත ඇති සැටියෙන් ම දන්නා නුවණින් වසන්නහු අවබෝධයෙන්ම එපා වී නොඇල්මට පත්වන බව පිණිස වූ හේතුවෙන් යුක්ත වෙයි. අවබෝධයෙන් ම එපා වී නොඇල්මට පත්වීම ඇති කල්හී අවබෝධයෙන් ම එපා වී නොඇල්මෙන් වසන්නහු තමා සදහට ම නිදහස් වී ගිය බව දන්නා නුවණ පිණිස වූ හේතුවෙන් යුක්ත වෙයි.
සෙය්‍යථාපි ආවුසෝ, රුක්ඛෝ සාඛාපලාසසම්පන්නෝ, තස්ස පපටිකාපි පාරිපූරිං ගච්ඡති, තචෝපි ඵෙග්ගුපි සාරෝපි පාරිපූරිං ගච්ඡති. ඒවමේව ඛෝ ආවුසෝ, සීලවතෝ සීලසම්පන්නස්ස උපනිසසම්පන්නෝ හෝති සම්මාසමාධි. සම්මාසමාධිම්හි සති සම්මාසමාධිසම්පන්නස්ස උපනිසසම්පන්නං හෝති යථාභූතඤාණදස්සනං. යථාභූතඤාණදස්සනේ සති යථාභූතඤාණදස්සනසම්පන්නස්ස උපනිසසම්පන්නෝ හෝති නිබ්බිදාවිරාගෝ. නිබ්බිදාවිරාගේ සති නිබ්බිදාවිරාගසම්පන්නස්ස උපනිසසම්පන්නං හෝති විමුත්තිඤාණදස්සනන්ති.
ආයුෂ්මත්නි, එය මෙබඳු දෙයකි. මැනැවින් වැඩී ගිය අතුඉති ඇති, මැනැවින් වැඩී ගිය කොළ ඇති රුකක් ඇත්තේ ය. ඒ රුකෙහි පිට පොතු ත් වැඩී පිරිපුන් බවට යයි. ඇතුල් සිවිය ත්, එළය ත්, අරටුව ත් වැඩී පිරිපුන් බවට යයි. එසෙයින් ම ආයුෂ්මත්නි, සීලයෙන් යුක්ත වූ සිල්වත් තැනැත්තා හට සම්මා සමාධිය පිණිස හේතුවෙන් යුක්ත වෙයි. සම්මා සමාධිය ඇති කල්හී ‘සම්මා සමාධියෙන් වසන්නහු ඇත්ත ඇති සැටියෙන් ම දන්නා නුවණ පිණිස හේතුවෙන් ද යුක්ත වෙයි. ඇත්ත ඇති සැටියෙන් ම දන්නා නුවණ ඇති කල්හී ඇත්ත ඇති සැටියෙන් ම දන්නා නුවණින් වසන්නහු අවබෝධයෙන්ම එපා වී නොඇල්මට පත්වන බව පිණිස වූ හේතුවෙන් යුක්ත වෙයි. අවබෝධයෙන් ම එපා වී නොඇල්මට පත්වීම ඇති කල්හී අවබෝධයෙන් ම එපා වී නොඇල්මෙන් වසන්නහු තමා සදහට ම නිදහස් වී ගිය බව දන්නා නුවණ පිණිස වූ හේතුවෙන් යුක්ත වෙයි.
සාදු! සාදු!! සාදු!!!
සීල සූත්‍රය නිමා විය.
