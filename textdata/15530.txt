ඛුද්දක නිකාය
ථේර ගාථා
8.1.2. සිරිමිත්තත්ථේරගාථා
8.1.2. සිරිමිත්ත තෙරුන්ගේ ගාථා
502.අක්කෝධනෝනුපනාහී අමායෝ රිත්තපේසුනෝ
ස වේ තාදිසකෝ භික්ඛු ඒවං පෙච්ච න සෝචති
502. භික්ෂුවක් වශයෙන් ක්‍රෝධ කරන්නෙ නැත්නම්, වෛර බඳින්නෙ නැත්නම්, මායා නැත්නම්, කේලම් කියන්නෙ නැත්නම්, එයා ඇත්තෙන්ම පරලොව ශෝක කරන්නෙ නෑ.

503.අක්කෝධනෝනුපනාහී අමායෝ රිත්තපේසුනෝ
ගුත්තද්වාරෝ සදා භික්ඛු ඒවං පෙච්ච න සෝචති
503. ක්‍රෝධ නැති, වෛර නැති, මායා නැති, කේලාම් නැති හැමතිස්සෙම තමන්ගෙ ඉඳුරන් පාලනය කරගෙන නම් ඒ භික්ෂුව ඉන්නෙ, ඇත්තෙන්ම එයාට පරලොව ශෝක කරන්න දෙයක් නෑ.

504. අක්කෝධනෝනුපනාහී අමායෝ රිත්තපේසුනෝ
කල්‍යාණසීලෝ සෝ භික්ඛු ඒවං පෙච්ච න සෝචති
504. ක්‍රෝධ නැති, වෛර නැති, මායා නැති, කේලාම් නැති ඉතා යහපත් සිල් ඇතිව නම් ඒ භික්ෂුව ඉන්නෙ, ඇත්තෙන්ම එයාට පරලොව ශෝක කරන්න දෙයක් නෑ.

505.අක්කෝධනෝනුපනාහී අමායෝ රිත්තපේසුනෝ
කල්‍යාණමිත්තෝ සෝ භික්ඛු ඒවං පෙච්ච න සෝචති
505. ක්‍රෝධ නැති, වෛර නැති, කේලාම් නැති ඒ භික්ෂුව කළ්‍යාණ මිත්‍රයන් සමඟ නම් ඉන්නෙ, ඇත්තෙන්ම එයාට පරලොව ශෝක කරන්න දෙයක් නෑ.

506.අක්කෝධනෝනුපනාහී අමායෝ රිත්තපේසුනෝ
කල්‍යාණපඤ්ඤෝ සෝ භික්ඛු ඒවං පෙච්ච න සෝචති
506. ක්‍රෝධ නැති, වෛර නැති, මායා නැති, කේලාම් නැති ඒ භික්ෂුව යහපත් ප්‍රඥාවකින් නම් ඉන්නෙ ඇත්තෙන්ම එයාට පරලොව ශෝක කරන්න දෙයක් නෑ.

507.යස්ස සද්ධා තථාගතේ අචලා සුප්පතිට්ඨිතා
සීලං ච යස්ස කල්‍යාණං අරියකන්තං පසංසිතං
507. එයා තුළ තියෙනවා නම් තථාගත බුදු සමිඳාණන් ගැන කාටවත් සොලවාලිය නොහැකි පැහැදීමක්, එයා තුළ තියෙනවා නම් ආර්යයන් වහන්සේලා ප්‍රශංසා කළ යහපත් ආර්යකාන්ත ශීලයක්.

508.සංඝේ පසාදෝ යස්සත්ථි උජු භූතං ච දස්සනං
අදළිද්දෝති තං ආහු අමෝඝං තස්ස ජීවිතං
508. එයා තුළ තියෙනවා නම් ආර්ය සංඝයා කෙරෙහි බලවත් පැහැදීමක්, එයා තුළ තියෙනවා නම් ඍජුව පවතින අවබෝධ ඤාණයක්, එයා දිළින්දෙක් නම් නොවේ. එයාට තියෙන්නෙ හිස් ජීවිතයක් නොවේ.

509.තස්මා සද්ධං ච සීලං ච පසාදං ධම්මදස්සනං
අනුයුඤ්ජේථ මේධාවී සරං බුද්ධානසාසන’න්ති
509. එම නිසා බුද්ධිමත් කෙනා ශ්‍රද්ධාවයි ශීලයයි, අචල ප්‍රසාදයයි ඇති කරගෙන පැහැදිලි ධර්මාවබෝධයකින් ඇති කර ගෙනයි ධර්මයේ හැසිරිය යුත්තේ.

ඉත්ථං සුදං ආයස්මා සිරිමිත්තෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් සිරිමිත්ත නම් රහත් මුනිඳුන් වදාළ ගාථාවන්ය.
