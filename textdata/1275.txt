සංයුත්ත නිකාය
සගාථ වග්ගෝ
2.3.2. ඛේම සුත්තං
2.3.2. ඛේම දිව්‍යපුත්‍රයාට වදාළ දෙසුම
සාවත්ථියං...
සැවැත් නුවර ජේතවනාරාමයේදී .........................
ඒකමන්තං ඨිතෝ ඛෝ ඛේමෝ දේවපුත්තෝ භගවතෝ සන්‌තිකේ ඉමා ගාථායෝ අභාසි.
එකත්පසක සිටි ඛේම දිව්‍යපුත්‍රයා භාග්‍යවතුන් වහන්සේ සමීපයේ මේ ගාථාවන් පැවසුවා.
චරන්‌ති බාලා දුම්‌මේධා අමිත්‌තේනේව අත්‌තනා
කරොන්‌තා පාපකං කම්‌මං යං හෝති කටුකප්‌ඵලං
“ප්‍රඥා රහිත මෝඩ උදවිය ජීවත් වෙන්නෙ තමන්ටම සතුරු වෙලා. නපුරු විපාක දෙන, යම් කර්මයක් වෙයි නම්, ඒ පව් ම යි කරන්නේ.
න තං කම්‌මං කතං සාධු යං කත්‌වා අනුතප්‌පති
යස්‌ස අස්‌සුමුඛෝ රෝදං විපාකං පටිසේවති
යම් දෙයක් කළාට පස්සෙ ඒ අනුව දුක්වෙනවා නම්, ඒ දේ කරන්න හොඳ නෑ. අන්තිමේදී කඳුළු පිරුණු මුහුණින් තමයි ඒවායේ විපාක විඳින්න සිද්ධ වෙන්නේ.
තඤ්‌ච කම්‌මං කතං සාධු යං කත්‌වා නානුතප්‌පති
යස්‌ස පතීතෝ සුමනෝ විපාකං පටිසේවතී’ති
යම් දෙයක් කළාට පස්සෙ ඒ අනුව පසුතැවිලිවීමක් නැත්නම්, ඒ වගේ දේවල් තමයි කරන්න ඕන. ඒ වගේ කර්මයන්ගේ විපාක සතුටු සිතින් විඳින්න පුළුවනි.”
(භගවා);
(භාග්‍යවතුන් වහන්සේ) :
පටිගච්‌චේව තං කයිරා යං ජඤ්‌ඤා හිතමත්‌තනෝ
න සාකටිකචින්‌තාය මන්‌තා ධීරෝ පරක්‌කමේ
“යමක් තමන්ට හිතසුව පිණිස තියෙන බව දන්නවා නම්, ඒක තමයි ඉස්සෙල්ලාම කරන්න ඕන. ප්‍රඥාවන්ත, වීරියවන්ත කෙනා නොමඟ ගිය ගැල් කරුවෙක් වගේ හිතන්න හොඳ නෑ.
යථා සාකටිකෝ පන්ථං සමං හිත්‌වා මහාපථං
විසමං මග්‌ගමාරුය්‌හ අක්‌ඛච්‌ඡින්‌නෝව ඣායති
සමහර ගැල්කරුවො ඉන්නවා, හොඳට තියෙන මහා මාර්ගය අත්හැරලා, විෂම මාර්ගයේ යනවා. අන්තිමේදී තමන්ගේ කරත්තෙ රෝදත් කඩාගෙන, කල්පනා කර කර ඉන්නවා.
ඒවං ධම්‌මා අපක්‌කම්‌ම අධම්‌මමනුවත්‌තිය
මන්‌දෝ මච්‌චුමුඛං පත්‌තෝ අක්‌ඛච්‌ඡින්‌නෝව ඣායතීති
අඥානයත් ඔය විදිහම තමයි. ධර්ම මාර්ගයෙන් බැහැර වෙනවා. අධර්ම මාර්ගයට බැසගන්නවා. අන්තිමේ දී මරණය ඉදිරියේදී කරත්ත රෝද කඩාගත්තු ගැල්කාරයා වගේ කල්පනා කර කර ඉන්නවා.”
සාදු! සාදු!! සාදු!!!
