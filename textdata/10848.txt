අංගුත්තර නිකාය
සත්තක නිපාතෝ
7.2.1.7. සත්තධම්ම සුත්තං
7.2.1.7. දහම් සතක් ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තහි භික්ඛවේ, ධම්මේහි සමන්නාගතෝ භික්ඛු න චිරස්සේව ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරෙය්‍ය. කතමේහි සත්තහි:
මහණෙනි, සප්ත ධර්මයකින් සමන්විත වූ භික්ෂුව වැඩිකල් නොයා ම ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් සිය විශිෂ්ට ඥානයෙන් ප්‍රත්‍යක්ෂ කොට පැමිණ වාසය කරන්නේ ය. ඒ කවර ධර්ම සතකින් ද යත්;
ඉධ භික්ඛවේ, භික්ඛු සද්ධෝ හෝති. සීලවා හෝති. බහුස්සුතෝ හෝති පටිසල්ලීනෝ හෝති. ආරද්ධවිරියෝ හෝති. සතිමා හෝති. පඤ්ඤවා හෝති.
මහණෙනි, මෙහිලා භික්ෂුව සැදැහැවත් වෙයි. සිල්වත් වෙයි. බහුශ්‍රැත වෙයි. භාවනාවෙහි යෙදෙන්නේ වෙයි. අරඹන ලද වීරිය ඇත්තේ වෙයි. සිහි ඇත්තේ වෙයි. ප්‍රඥා ඇත්තේ වෙයි.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛු න චිරස්සේව ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරෙය්‍යාති.
මහණෙනි, මේ සප්ත ධර්මයෙන් සමන්විත වූ භික්ෂුව වැඩිකල් නොයා ම ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් සිය විශිෂ්ට ඥානයෙන් ප්‍රත්‍යක්ෂ කොට පැමිණ වාසය කරන්නේ ය.
සාදු! සාදු!! සාදු!!!
සත්තධම්ම සූත්‍රය නිමා විය.
