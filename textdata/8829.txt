අංගුත්තර නිකාය
චතුක්ක නිපාතෝ
4.3.4.2. පටිභාන පුග්ගල සුත්තං
4.3.4.2. පුද්ගල ප්‍රතිභානය ගැන වදාළ දෙසුම
චත්තාරෝමේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
යුත්තපටිභානෝ න මුත්තපටිභානෝ, මුත්තපටිභානෝ න යුත්තපටිභානෝ, යුත්තපටිභානෝ ච මුත්තපටිභානෝ ච, නේව යුත්තපටිභානෝ නේව මුත්තපටිභානෝ.
1. කරුණු කාරණා වටහා ගැනීමේ ශක්තිය ඇත්තේ ය. එනමුදු අන්‍යයන් හට පැහැදිලි ව කීමෙහි ප්‍රතිභාන නැත්තේ ය.
2. අන්‍යයන් හට කරුණු පැහැදිලි ව කීමෙහි ප්‍රතිභාන ඇත්තේ ය. එනමුදු කරුණු කාරණා වටහා ගැනීමේ ශක්තිය නැත්තේ ය.
3. කරුණු කාරණා වටහා ගැනීමේ ශක්තිය ද ඇත්තේ ය. අන්‍යයන් හට පැහැදිලි ව කීමෙහි ප්‍රතිභානය ද ඇත්තේ ය.
4.කරුණු කාරණා වටහා ගැනීමේ ශක්තිය ද නැත්තේ ය. අන්‍යයන් හට පැහැදිලි ව කීමෙහි ප්‍රතිභානය ද නැත්තේ ය.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයෙහි විද්‍යමාන ව සිටිති.
සාදු! සාදු!! සාදු!!!
පටිභාන පුග්ගල සූත්‍රය නිමා විය.
