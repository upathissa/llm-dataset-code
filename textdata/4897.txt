සංයුත්ත නිකාය
සළායතන වග්ගෝ
1.17.22 – 24. අතීත දුක්ඛ, අනාගත දුක්ඛ, පච්චුප්පන්න දුක්ඛ සූත්‍ර
1.17.22 – 24. අතීත වූ ත්, අනාගත වූ ත්, වර්තමාන වූ ත් දුක් දේ ගැන වදාළ දෙසුම්
චක්ඛුං භික්ඛවේ දුක්ඛං අතීතං අනාගතං පච්චුප්පන්නං, සෝතං ....(පෙ).... ඝානං ....(පෙ).... ජිව්හා දුක්ඛා අතීතා අනාගතා පච්චුප්පන්නා, කායෝ ....(පෙ).... මනෝ දුක්ඛෝ අතීතෝ අනාගතෝ1 පච්චුප්පන්නෝ. ඒවං පස්සං භික්ඛවේ සුතවා අරියසාවකෝ චක්ඛුස්මිම්පි නිබ්බින්දති ....(පෙ).... නාපරං ඉත්ථත්තායාති පජානාතීති.
පින්වත් මහණෙනි, අතීත වූ ත්, අනාගත වූ ත්, වර්තමාන වූ ත් ඇස දුකයි. කන ….(පෙ)…. නාසය ….(පෙ)…. අතීත වූ ත්, අනාගත වූ ත්, වර්තමාන වූ ත් දිව දුකයි. කය ….(පෙ)…. අතීත වූ ත්, අනාගත වූ ත්, වර්තමාන වූ ත් මනස දුකයි. පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට, ඇස ගැනත් සත්‍ය ස්වභාවය අවබෝධ වීම තුළින් ම කලකිරෙනවා ….(පෙ)…. නිවන පිණිස කළ යුතු වෙන දෙයක් නැත්තේම යැයි අවබෝධයෙන් ම දැන ගන්නවා.
සාදු! සාදු!! සාදු!!!
