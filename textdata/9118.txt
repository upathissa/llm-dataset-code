අංගුත්තර නිකාය
චතුක්ක නිපාතෝ
4.5.4.11. සසප්පුරිසානිසංස සුත්තං
4.5.4.11. සත්පුරුෂයා නිසා ලැබෙන අනුසස් ගැන වදාළ දෙසුම
සප්පුරිසං භික්ඛවේ නිස්සාය චත්තාරෝ ආනිසංසා පාටිකංඛා. කතමේ චත්තාරෝ?
මහණෙනි, සත්පුරුෂයා නිසා අනුසස් සතරක් කැමති විය යුත්තේ ය. ඒ කවර සතරක් ද යත් ;
අරියේන සීලේන වඩ්ඪති, අරියේන සමාධිනා වඩ්ඪති, අරියාය පඤ්ඤාය වඩ්ඪති, අරියාය විමුත්තියා වඩ්ඪති.
ආර්ය වූ සීලයෙන් දියුණු වෙයි. ආර්ය වූ සමාධියෙන් දියුණු වෙයි. ආර්ය වූ ප්‍රඥාවෙන් දියුණු වෙයි. ආර්ය වූ විමුක්තියෙන් දියුණු වෙයි.
සප්පුරිසං භික්ඛවේ නිස්සාය ඉමේ චත්තාරෝ ආනිසංසා පාටිකංඛාති.
මහණෙනි, සත්පුරුෂයා නිසා මේ අනුසස් සතර කැමති විය යුත්තේය.
සාදු! සාදු!! සාදු!!!
සප්පුරිසානිසංස සූත්‍රය නිමා විය.
කම්මවග්ගෝ චතුත්ථෝ.
සිව්වෙනි කම්ම වර්ගය අවසන් විය.
