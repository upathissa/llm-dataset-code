සංයුත්ත නිකාය
මහා වග්ගෝ
1.1.4. බ්‍රාහ්මණ සුත්තං
1.1.4. බ්‍රාහ්මණයෙකු මුල්කොට වදාළ දෙසුම
සාවත්ථියං....
සැවැත් නුවර දී ය………..
අථ ඛෝ ආයස්මා ආනන්දෝ පුබ්බණ්හසමයං නිවාසෙත්වා පත්තචීවරමාදාය සාවත්ථිං පිණ්ඩාය පාවිසි. අද්දසා ඛෝ ආයස්මා ආනන්දෝ ජාණුස්සෝණිං බ්‍රාහ්මණං සබ්බසේතේන වළභීරථේන සාවත්ථියං නිය්‍යායන්තං. සේතා සුදං අස්සා යුත්තා හොන්ති. සේතාලංකාරා සේතෝ රථෝ සේතපරිවාරෝ සේතා රස්මියෝ සේතා පතෝදලට්ඨි සේතං ඡත්තං සේතං උණ්හීසං සේතානි වත්ථානි සේතා උපාහනා සේතාය සුදං වාලවිජනියා විජීය්‍යති. තමේනං ජනෝ දිස්වා ඒවමාහ: “බ්‍රහ්මං වත භෝ යානං බ්‍රහ්මයානරූපං වත භෝ”ති.
එකල්හී ආයුෂ්මත් ආනන්දයන් වහන්සේ උදේ වරුවෙහි සිවුර මැනැවින් පොරොවා පාත්‍රය සහ සඟල සිවුර ගෙන සැවැත් නුවරට පිඬු පිණිස පිවිසියහ. එවිට ආයුෂ්මත් ආනන්දයන් වහන්සේ මුළුමනින් ම සුදු පැහැයෙන් යුතු වෙළඹුන් යෙදූ රථයෙන් සැවැත් නුවරින් නික්ම යන ජාණුස්සෝණි බ්‍රාහ්මණයා දුටහ. ඒ රථයෙහි යොදවනු ලැබූ සුදු පැහැ අශ්වයෝ සුදු පැහැ පළඳනා ඇත්තාහු ය. සුදු පැහැ ගත් රථය සුදු පැහැ පරිවාර උපකරණ සහිත ය. රැහැන් පට ද සුදු ය. කෙවිට ද සුදු ය. ඡත්‍රය ද සුදු ය. ඔහු පැළැඳි නළල් පට ද සුදු ය. හැඳි වස්ත්‍ර ද සුදු ය. පැළැඳි පාවහන් ද සුදු ය. ඔහුට පවන් සළනුයේ ඉතා සුදු සෙමෙරයකිනි. එකල්හී මොහු දකින මහජන තෙමේ මෙසේ කියයි. ‘භවත්නි, සැබැවින් ම බ්‍රහ්ම යානයක් නොවැ. භවත්නි, සැබැවින් ම මහා බඹහුගේ රථය වැනි නොවැ’යි.
අථ ඛෝ ආයස්මා ආනන්දෝ සාවත්ථියං පිණ්ඩාය පවිසිත්වා පච්ඡාභත්තං පිණ්ඩපාතපටික්කන්තෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා ආනන්දෝ භගවන්තං ඒතදවෝච: ඉධාහං භන්තේ පුබ්බන්හසමයං නිවාසෙත්වා පත්තචීවරමාදාය සාවත්ථිං පිණ්ඩාය පාවිසිං. අද්දසං ඛ්වාහං භන්තේ ජාණුස්සෝණිං බ්‍රාහ්මණං සබ්බසේතේන වළභීරථේන සාවත්ථියා නිය්‍යායන්තං. සේතා සුදං අස්සා යුත්තා හොන්ති. සේතාලංකාරා, සේතෝ රථෝ, සේතපරිවාරෝ, සේතා රස්මියෝ, සේතා පතෝදලට්ඨි, සේතං ඡත්තං, සේතං උණ්හීසං, සේතානි වත්ථානි, සේතා උපාහනා, සේතාය සුදං වාලවීජනියා විජිය්‍යති. තමේනං ජනෝ දිස්වා ඒවමාහ: “බ්‍රහ්මං වත භෝ යානං බ්‍රහ්මයානරූපං වත භෝ”ති. සක්කා නු ඛෝ භන්තේ ඉමස්මිං ධම්මවිනයේ බ්‍රහ්මයානං පඤ්ඤාපේතුන්ති.
ඉක්බිති ආයුෂ්මත් ආනන්දයන් වහන්සේ සැවැතෙහි පිඬු පිණිස පිවිස දානයෙන් පසු පිණ්ඩපාතයෙන් වැළකී භාග්‍යවතුන් වහන්සේ වෙත එළැඹියහ. එළැඹ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් ආනන්දයන් වහන්සේ භාග්‍යවතුන් වහන්සේට මෙකරුණ සැළකළහ.
“ස්වාමීනී, මම් මෙහි පෙරවරුවෙහි සිවුරු පොරොවා පාත්‍රය සහ සඟල සිවුර ගෙන සැවැත් නුවරට පිඬු පිණිස පිවිසියෙමි. එකල්හී ස්වාමීනී, මම මුළුමනින් ම සුදු පැහැයෙන් යුතු වෙළඹුන් යෙදූ රථයෙන් සැවැත් නුවරින් නික්ම යන ජාණුස්සෝණි බ්‍රාහ්මණයා දුටුයෙමි. ඒ රථයෙහි යොදවනු ලැබූ සුදු පැහැ අශ්වයෝ සුදු පැහැ පළඳනා ඇත්තාහු ය. සුදු පැහැ ගත් රථය සුදු පැහැ පරිවාර උපකරණ සහිත ය. රැහැන් පට ද සුදු ය. කෙවිට ද සුදු ය. ඡත්‍රය ද සුදු ය. ඔහු පැළැඳි නළල් පට ද සුදු ය. හැඳි වස්ත්‍ර ද සුදු ය. පැළැඳි පාවහන් ද සුදු ය. ඔහුට පවන් සළනුයේ ඉතා සුදු සෙමෙරයකිනි. එකල්හී මොහු දකින මහජන තෙමේ මෙසේ කියයි. ‘භවත්නි, සැබැවින් ම බ්‍රහ්ම යානයක් නොවැ. භවත්නි, සැබැවින් ම මහා බඹහුගේ රථය වැනි නොවැ’යි. ස්වාමීනී, මේ බුද්ධ ශාසනයෙහි ත්, බ්‍රහ්ම යානයක් පණවන්නට හැකි සේක් ද?”
සක්කා ආනන්දාති භගවා අවෝච. ඉමස්සේව ඛෝ ඒතං ආනන්ද, අරියස්ස අට්ඨංගිකස්ස මග්ගස්ස අධිවචනං. බ්‍රහ්මයානං ඉතිපි ධම්මයානං ඉතිපි අනුත්තරෝ සංගාමවිජයෝ ඉතිපි. සම්මාදිට්ඨි ආනන්ද භාවිතා බහුලීකතා රාගවිනයපරියෝසානා හෝති. දෝසවිනයපරියෝසානා හෝති. මෝහවිනයපරියෝසානා හෝති. සම්මාසංකප්පෝ ආනන්ද, භාවිතෝ බහුලීකතෝ රාගවිනයපරියෝසානෝ හෝති, දෝසවිනයපරියෝසානෝ හෝති, මෝහවිනයපරියෝසානෝ හෝති. සම්මාවාචා ආනන්ද, භාවිතා බහුලීකතා රාගවිනයපරියෝසානා හෝති, දෝසවිනයපරියෝසානා හෝති, මෝහවිනයපරියෝසානා හෝති. සම්මාකම්මන්තෝ ආනන්ද, භාවිතෝ බහුලීකතෝ රාගවිනයපරියෝසානෝ හෝති, දෝසවිනයපරියෝසානෝ හෝති, මෝහවිනයපරියෝසානෝ හෝති. සම්මාආජීවෝ ආනන්ද, භාවිතෝ බහුලීකතෝ රාගවිනයපරියෝසානෝ හෝති, දෝසවිනයපරියෝසානෝ හෝති, මෝහවිනයපරියෝසානෝ හෝති. සම්මාවායාමෝ ආනන්ද, භාවිතෝ බහුලීකතෝ රාගවිනයපරියෝසානෝ හෝති, දෝසවිනයපරියෝසානෝ හෝති, මෝහවිනයපරියෝසානෝ හෝති. සම්මාසති ආනන්ද, භාවිතා බහුලීකතා රාගවිනයපරියෝසානා හෝති, දෝසවිනයපරියෝසානා හෝති, මෝහවිනයපරියෝසානා හෝති. සම්මාසමාධි ආනන්ද භාවිතෝ බහුලීකතෝ රාගවිනයපරියෝසානෝ හෝති, දෝසවිනයපරියෝසානෝ හෝති, මෝහවිනයපරියෝසානෝ හෝති.
“පුළුවනි, ආනන්දයෙනි” යි භාග්‍යවතුන් වහන්සේ වදාළ සේක.
“ආනන්දයෙනි, මේ ආර්ය අෂ්ටාංගික මාර්ගයට ම ‘බ්‍රහ්ම යානය’ යන නම ඇත්තේ ය. ‘ධර්ම යානය’ යන නම ඇත්තේ ය. ‘මාර යුද්ධය ජයගත් අනුත්තරීය දෙය’ යන නම ඇත්තේ ය. ආනන්දයෙනි, තමා තුළ දියුණුවට පත් කළ, බහුල බවට පත් කළ නිවැරදි දෘෂ්ටිය රාගය දුරු කරලීමෙන් නිමාවට යයි. ද්වේෂය දුරු කරලීමෙන් නිමාවට යයි. මෝහය දුරු කරලීමෙන් නිමාවට යයි.
ආනන්දයෙනි, තමා තුළ දියුණුවට පත් කළ, බහුල බවට පත් කළ නිවැරදි කල්පනා කිරීම් රාගය දුරු කරලීමෙන් නිමාවට යයි. ද්වේෂය දුරු කරලීමෙන් නිමාවට යයි. මෝහය දුරු කරලීමෙන් නිමාවට යයි.
ආනන්දයෙනි, තමා තුළ දියුණුවට පත් කළ, බහුල බවට පත් කළ නිවැරදි වචන භාවිතය රාගය දුරු කරලීමෙන් නිමාවට යයි. ද්වේෂය දුරු කරලීමෙන් නිමාවට යයි. මෝහය දුරු කරලීමෙන් නිමාවට යයි.
ආනන්දයෙනි, තමා තුළ දියුණුවට පත් කළ, බහුල බවට පත් කළ නිවැරදි කායික ක්‍රියා රාගය දුරු කරලීමෙන් නිමාවට යයි. ද්වේෂය දුරු කරලීමෙන් නිමාවට යයි. මෝහය දුරු කරලීමෙන් නිමාවට යයි.
ආනන්දයෙනි, තමා තුළ දියුණුවට පත් කළ, බහුල බවට පත් කළ නිවැරදි ජීවිකාව රාගය දුරු කරලීමෙන් නිමාවට යයි. ද්වේෂය දුරු කරලීමෙන් නිමාවට යයි. මෝහය දුරු කරලීමෙන් නිමාවට යයි.
ආනන්දයෙනි, තමා තුළ දියුණුවට පත් කළ, බහුල බවට පත් කළ නිවැරදි වීර්යය රාගය දුරු කරලීමෙන් නිමාවට යයි. ද්වේෂය දුරු කරලීමෙන් නිමාවට යයි. මෝහය දුරු කරලීමෙන් නිමාවට යයි.
ආනන්දයෙනි, තමා තුළ දියුණුවට පත් කළ, බහුල බවට පත් කළ නිවැරදි සිහිය රාගය දුරු කරලීමෙන් නිමාවට යයි. ද්වේෂය දුරු කරලීමෙන් නිමාවට යයි. මෝහය දුරු කරලීමෙන් නිමාවට යයි.
ආනන්දයෙනි, තමා තුළ දියුණුවට පත් කළ, බහුල බවට පත් කළ නිවැරදි චිත්තේකාග්‍රතාව රාගය දුරු කරලීමෙන් නිමාවට යයි. ද්වේෂය දුරු කරලීමෙන් නිමාවට යයි. මෝහය දුරු කරලීමෙන් නිමාවට යයි.
ඉමිනා ඛෝ ඒතං ආනන්ද, පරියායේන වේදිතබ්බං යථා ඉමස්සේතං අරියස්ස අට්ඨංගිකස්ස මග්ගස්ස අධිවචනං බ්‍රහ්මයානං ඉතිපි ධම්මයානං ඉතිපි, අනුත්තරෝ සංගාමවිජයෝ ඉතිපීති. ඉදමවෝච භගවා. ඉදං වත්වා සුගතෝ අථාපරං ඒතදවෝච සත්ථා:
ආනන්දයෙනි, යම් සේ මේ ආර්ය අෂ්ටාංගික මාර්ගයට ම ‘බ්‍රහ්ම යානය’ යන නම ඇති බව ත්, ‘ධර්ම යානය’ යන නම ඇති බව ත්, ‘මාර යුද්ධය ජයගත් අනුත්තර වූ දෙය’ යන නම ඇති බව ත් ඔය ක්‍රමයෙනුත් තේරුම් ගත යුතුයි.”
භාග්‍යවතුන් වහන්සේ මෙය වදාළ සේක. සුගත වූ ශාස්තෘන් වහන්සේ මෙය වදාරා ඉනික්බිති ව අනිකක් වූ මේ ගාථාවන් ද වදාළ සේක.
(ගාථා:)
යස්ස සද්ධා ච පඤ්ඤා ච - ධම්මා යුත්තා සදා ධුරං,
හිරි ඊසා මනෝ යොත්තං - සති ආරක්ඛසාරථි
1. යමෙකුගේ දහම් රථයෙහි ශ්‍රද්ධාව සහ නුවණ යන මේ ධර්මයන් නිරතුරු ව පෙරට පැමිණ තිබෙයි නම්, පවට ලැජ්ජාව නැමැති රිය හිස සහ මනස නැමැති රැහැන ද ගෙන සිහිය නම් වූ ආරක්ෂක රියැදුරා ද සිටියි නම්,
රථෝ සීලපරික්ඛාරෝ - ඣානක්ඛෝ චක්කවීරියෝ,
උපේඛා ධුරසමාධි - අනිච්ඡා පරිවාරණං
2. සීලයෙන් මනාව සුසැදි ඒ රථයෙහි ධ්‍යානය නම් කඩඇණයෙන් සිර කරන ලද වීර්යයෙන් කළ රෝදයෝ ඇත්තාහු ය. උපේක්ෂාධුර සමාධිය ඉදිරියට ගෙන රථයේ පිරිවර වශයෙන් තෘෂ්ණා රහිත සිත ඇති ව,
අව්‍යාපාදෝ අවිහිංසා - විවේකෝ යස්ස ආවුධං,
තිතික්ඛා වම්මසන්නාහෝ - යෝගක්ඛේමාය වත්තති
3. ද්වේෂය නැති බව ත්, හිංසා නැති බව ත්, විවේකය ත් යන ආයුධයන් යමෙකුට ඇත්තේ ද, එය ද ගෙන ඉවසීම නම් වූ යුද ඇඳුම ඇඳ කෙලෙසුන් ගෙන් නිදහස් වූ තැන බලා ගමන් කරයි.
ඒතදත්තනි සම්භූතං - බ්‍රහ්මයානං අනුත්තරං,
නිය්‍යන්ති ධීරා ලෝකම්හා - අඤ්ඤදත්ථු ජයං ජයන්ති
4. මේ අයුරින් තමා තුළ අනුත්තර වූ බ්‍රහ්ම යානය උපදවා ගත් විට ප්‍රාඥයෝ මෙලොවින් නික්ම යති. සැබැවින් ම ඔවුන්ට ජයෙන් ජය ම ලැබෙන්නේ ය.
සාදු! සාදු!! සාදු!!!
බ්‍රාහ්මණ සූත්‍රය නිමා විය.
