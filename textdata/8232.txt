අංගුත්තර නිකාය
දසක නිපාතෝ
10.2.2.1. අවිජ්ජා සුත්තං
10.2.2.1. අවිද්‍යාව ගැන වදාළ දෙසුම
(සාවත්ථි)
සැවැත් නුවර දී ය ………
පුරිමා භික්ඛවේ කෝටි න පඤ්ඤායති අවිජ්ජාය ‘ඉතෝ පුබ්බේ අවිජ්ජා නාහෝසි, අථ පච්ඡා සම්භවී’ති. ඒවමේතං භික්ඛවේ වුච්චති, අථ ච පන පඤ්ඤායති ‘ඉදප්පච්චයා අවිජ්ජා’ති.
මහණෙනි, අවිද්‍යාවෙහි ආරම්භක කෙළවරක් පෙන්විය නොහැකි ය. එහෙත් ‘මින් පෙර අවිද්‍යාව නොතිබුණේ ය. එය පසුව හටගත් දෙයක් යැ’යි මහණෙනි, මෙබඳු කථාවක් කියනු ලැබේ. එනමුදු අවිද්‍යාව යනු හේතු ප්‍රත්‍යයන්ගෙන් හටගන්නා බව පැහැදිලි ව පෙනෙන දෙයකි.
අවිජ්ජම්පහං භික්ඛවේ සාහාරං වදාමි නෝ අනාහාරං, කෝ චාහාරෝ අවිජ්ජාය: පඤ්ච නීවරණා තිස්ස වචනීයං. පඤ්චපහං භික්ඛවේ නීවරණේ සාහාරේ වදාමි නෝ අනාහාරේ. කෝ චාහාරෝ පඤ්චන්නං නීවරණානං: තීණි දුච්චරිතානීතිස්ස වචනීයං. තීණිපහං භික්ඛවේ දුච්චරිතානි සාහාරානි වදාමි නෝ අනාහාරානි කෝ චාහාරෝ තිණ්ණන්නං දුච්චරිතානං: ඉන්ද්‍රියාසංවරෝ තිස්ස වචනීයං. ඉන්ද්‍රියාසංවරම්පහං භික්ඛවේ සාහාරං වදාමි නෝ අනාහාරං, කෝ චාහාරෝ ඉන්ද්‍රියාසංවරස්ස: අසතාසම්පජඤ්ජන්තිස්ස වචනීයං. අසතාසම්පජඤ්ඡම්පහං භික්ඛවේ සාහාරං වදාමි නෝ අනාහාරං, කෝ චාහාරෝ අසතාසම්පජඤ්ඤස්ස: අයෝනිසෝ මනසිකාරෝතිස්ස වචනීයං. අයෝනිසෝ මනසිකාරම්පහං භික්ඛවේ සාහාරං වදාමි නෝ අනාහාරං, කෝ චාහාරෝ අයෝනිසෝ මනසිකාරස්ස: අස්සද්ධියන්තිස්ස වචනීයං. අස්සද්ධියම්පහං භික්ඛවේ සාහාරං වදාමි නෝ අනාහාරං, කෝ චාහාරෝ අස්සද්ධියස්ස: අසද්ධම්මසවණන්තිස්ස වචනීයං. අසද්ධම්මසවණම්පහං භික්ඛවේ සාහාරං වදාමි නෝ අනාහාරං, කෝ චාහාරෝ අසද්ධම්මසවණස්ස: අසප්පුරිසසංසේවෝතිස්ස වචනීයං.
මහණෙනි, මම අවිද්‍යාව ද ආහාර සහිත යැයි කියමි. ආහාර රහිත යැයි නොකියමි. අවිද්‍යාවට ඇති ආහාරය කුමක් ද? එයට කිව යුත්තේ පංච නීවරණ කියා ය.
මහණෙනි, මම පංච නීවරණ ද ආහාර සහිත යැයි කියමි. ආහාර රහිත යැයි නොකියමි. පංච නීවරණයන්ට ඇති ආහාරය කුමක් ද? එයට කිව යුත්තේ තුන් ආකාර වූ දුශ්චරිතය කියා ය.
මහණෙනි, මම ත්‍රිවිධ දුශ්චරිතය ද ආහාර සහිත යැයි කියමි. ආහාර රහිත යැයි නොකියමි. ත්‍රිවිධ දුශ්චරිතයට ඇති ආහාරය කුමක් ද? එයට කිව යුත්තේ ඉන්ද්‍රියයන්ගේ අසංවරය කියා ය.
මහණෙනි, මම ඉන්ද්‍රිය අසංවරය ද ආහාර සහිත යැයි කියමි. ආහාර රහිත යැයි නොකියමි. ඉන්ද්‍රිය අසංවරයට ඇති ආහාරය කුමක් ද? එයට කිව යුත්තේ සිහිය ත්, නුවණ ත් නැතිකම කියා ය.
මහණෙනි, මම සිහිය ත්, නුවණ ත් නැතිකම ද ආහාර සහිත යැයි කියමි. ආහාර රහිත යැයි නොකියමි. සිහිය ත්, නුවණ ත් නැතිකමට ඇති ආහාරය කුමක් ද? එයට කිව යුත්තේ නුවණින් තොර ව මෙනෙහි කිරීම කියා ය.
මහණෙනි, මම නුවණින් තොර ව මෙනෙහි කිරීම ද ආහාර සහිත යැයි කියමි. ආහාර රහිත යැයි නොකියමි. නුවණින් තොර ව මෙනෙහි කිරීමට ඇති ආහාරය කුමක් ද? එයට කිව යුත්තේ ශ්‍රද්ධාව නැතිකම කියා ය.
මහණෙනි, මම ශ්‍රද්ධාව නැතිකම ද ආහාර සහිත යැයි කියමි. ආහාර රහිත යැයි නොකියමි. ශ්‍රද්ධාව නැතිකමට ඇති ආහාරය කුමක් ද? එයට කිව යුත්තේ අධර්මයට සවන්දීම කියා ය.
මහණෙනි, මම අධර්මයට සවන්දීම ද ආහාර සහිත යැයි කියමි. ආහාර රහිත යැයි නොකියමි. අධර්මයට සවන්දීමට ඇති ආහාරය කුමක් ද? එයට කිව යුත්තේ අසත්පුරුෂයන්ගේ ඇසුර කියා ය.
ඉති ඛෝ භික්ඛවේ අසප්පුරිසසංසේවෝ පරිපූරෝ අසද්ධම්මසවනං පරිපූරේති. අසද්ධම්මසවනං පරිපූරං අස්සද්ධියං පරිපූරේති. අස්සද්ධියං පරිපූරං අයෝනිසෝමනසිකාරං පරිපූරේති. අයෝනිසෝ මනසිකාරෝ පරිපූරෝ අසතාසම්පජඤ්ඤං පරිපූරේති. අසතාසම්පජඤ්ඤං පරිපූරං ඉන්ද්‍රියාසංවරං පරිපූරේති. ඉන්ද්‍රියාසංවරෝ පරිපූරෝ තීණි දුච්චරිතානි පරිපූරේති. තීණි දුච්චරිතානි පරිපූරානි පඤ්ච නීවරණේ පරිපූරෙන්ති. පඤ්ච නීවරණා පරිපූරා අවිජ්ජං පරිපූරෙන්ති. ඒවමේතිස්සා අවිජ්ජාය ආහාරෝ හෝති. ඒවඤ්ච පාරිපූරි.
මහණෙනි, මේ අයුරින් අසත්පුරුෂයන්ගේ ඇසුර පිරිපුන් වීමෙන් අධර්මයට සවන් දීම සම්පූර්ණ වෙයි. අධර්මයට සවන් දීම පිරිපුන් වීමෙන් ශ්‍රද්ධාව නැති බව සම්පූර්ණ වෙයි. ශ්‍රද්ධාව නැතිබව පිරිපුන් වීමෙන් නුවණින් තොර ව මෙනෙහි කිරීම සම්පූර්ණ වෙයි. නුවණින් තොර ව මෙනෙහි කිරීම පිරිපුන් වීමෙන් සිහි නැතිකම ත්, නුවණ නැතිකම ත් සම්පූර්ණ වෙයි. සිහි නැතිකම ත්, නුවණ නැතිකම ත් පිරිපුන් වීමෙන් ඉන්ද්‍රියයන්ගේ අසංවරය සම්පූර්ණ වෙයි. ඉන්ද්‍රිය අසංවරය පිරිපුන් වීමෙන් ත්‍රිවිධ දුශ්චරිතය සම්පූර්ණ වෙයි. ත්‍රිවිධ දුශ්චරිතය පිරිපුන් වීමෙන් පංච නීවරණයන් සම්පූර්ණ වෙයි. පංච නීවරණයන් පිරිපුන් වීමෙන් අවිද්‍යාව සම්පූර්ණ වෙයි. මේ අයුරින් අවිද්‍යාවට ආහාරය වෙයි. මේ අයුරින් පිරිපුන් ව යයි.
සෙය්‍යථාපි භික්ඛවේ උපරි පබ්බතේ ථුල්ලඵුසිතකේ දේවේ වස්සන්තේ දේවේ ගලගලායන්තේ තං උදකං යථානින්නං පවත්තමානං පබ්බතකන්දරපදරසාඛා පරිපූරේති, පබ්බතකන්දරපදරසාඛා පරිපූරා කුස්සුබ්භේ පරිපූරෙන්ති, කුස්සුබ්භා පරිපූරා මහාසොබ්භේ පරිපූරෙන්ති, මහාසොබ්භා පරිපූරා කුන්නදියෝ පරිපූරෙන්ති, කුන්නදියෝ පරිපූරා මහානදියෝ පරිපූරෙන්ති, මහානදියෝ පරිපූරා මහාසමුද්දං සාගරං පරිපූරෙන්ති. ඒවමේතස්ස මහාසමුද්දස්ස සාගරස්ස ආහාරෝ හෝති, ඒවඤ්ච පාරිපූරී.
මහණෙනි, එය මෙබඳු දෙයකි. කඳු මුදුනට මහත් දිය බිඳු සහිත වැස්ස වසින කල්හී එය ගලා යද්දී බෑවුම ඇති දිශාවට ඒ ජලය ගලයි. පර්වත, දියඇලි, පොළොවෙහි පැල්ම, කුඩා දියඇලි ආදිය පිරිපුන් කරයි. පර්වත, දියඇලි, පොළොවෙහි පැල්ම, කුඩා දියඇලි ආදිය පිරිපුන් කරමින් කුඩා වළවල් පුරවා දමයි. කුඩා වළවල් පුරවා දමමින් මහ වළවල් පුරවා දමයි. මහ වළවල් පුරවා දමමින් කුඩා නදීන් පුරවා දමයි. කුඩා නදීන් පුරවා දමමින් මහා නදීන් පුරවා දමයි. මහා නදීන් පුරවා දමමින් මහා සාගරය පුරවා දමයි. මෙසේ මහා සමුද්‍රය වූ මහා සාගරයට ආහාරය වෙයි. මේ අයුරින් මහා සාගරය පිරිපුන් බවට යයි.
ඒවමේව ඛෝ භික්ඛවේ අසප්පුරිසසංසේවෝ පරිපූරෝ අසද්ධම්මසවනං පරිපූරේති අසද්ධම්මසවනං පරිපූරං අස්සද්ධියං පරිපූරේති, අස්සද්ධියං පරිපූරං අයෝනිසෝමනසිකාරං පරිපූරේති, අයෝනිසෝ මනසිකාරෝ පරිපූරෝ අසතා’සම්පජඤ්ඤං පරිපූරේති, අසතා’සම්පජඤ්ඤං පරිපූරං ඉන්ද්‍රියා’සංවරං පරිපූරේති, ඉන්ද්‍රියා’සංවරෝ පරිපූරෝ තීණි දුච්චරිතානි පරිපූරේති. තීණි දුච්චරිතානි පරිපූරානි පඤ්චනීවරණේ පරිපූරෙන්ති, පඤ්චනීවරණා පරිපූරා අවිජ්ජං පරිපූරෙන්ති. ඒවමේතිස්සා අවිජ්ජාය ආහාරෝ හෝති. ඒවඤ්ච පාරිපූරි.
එසෙයින් ම මහණෙනි, අසත්පුරුෂයන්ගේ ඇසුර පිරිපුන් වීමෙන් අධර්මයට සවන් දීම සම්පූර්ණ වෙයි. අධර්මයට සවන් දීම පිරිපුන් වීමෙන් ශ්‍රද්ධාව නැති බව සම්පූර්ණ වෙයි. ශ්‍රද්ධාව නැතිබව පිරිපුන් වීමෙන් නුවණින් තොර ව මෙනෙහි කිරීම සම්පූර්ණ වෙයි. නුවණින් තොර ව මෙනෙහි කිරීම පිරිපුන් වීමෙන් සිහි නැතිකම ත්, නුවණ නැතිකම ත් සම්පූර්ණ වෙයි. සිහි නැතිකම ත්, නුවණ නැතිකම ත් පිරිපුන් වීමෙන් ඉන්ද්‍රියයන්ගේ අසංවරය සම්පූර්ණ වෙයි. ඉන්ද්‍රිය අසංවරය පිරිපුන් වීමෙන් ත්‍රිවිධ දුශ්චරිතය සම්පූර්ණ වෙයි. ත්‍රිවිධ දුශ්චරිතය පිරිපුන් වීමෙන් පංච නීවරණයන් සම්පූර්ණ වෙයි. පංච නීවරණයන් පිරිපුන් වීමෙන් අවිද්‍යාව සම්පූර්ණ වෙයි. මේ අයුරින් අවිද්‍යාවට ආහාරය වෙයි. මේ අයුරින් පිරිපුන් ව යයි.
විජ්ජාවිමුත්තිම්පහං භික්ඛවේ සාහාරං වදාමි නෝ අනාහාරං. කෝ චාහාරෝ විජ්ජාවිමුත්තියා: “සත්තබොජ්ඣංගා”තිස්ස වචනීයං. සත්තපහං භික්ඛවේ බොජ්ඣංගේ සාහාරේ වදාමි නෝ අනාහාරේ. කෝ චාහාරෝ සත්තන්නං බොජ්ඣංගානං: “චත්තාරෝ සතිපට්ඨානා”තිස්ස වචනීයං. චත්තාරෝපහං භික්ඛවේ සතිපට්ඨානේ සාහාරේ වදාමි නෝ අනාහාරේ. කෝචාහාරෝ චතුන්නං සතිපට්ඨානානං: “තීණි සුචරිතානී”තිස්ස වචනීයං. තීණිපහං භික්ඛවේ සුචරිතානි සාහාරානි වදාමි නෝ අනාහාරානි. කෝ චාහාරෝ තිණ්ණන්නං සුචරිතානං: “ඉන්ද්‍රියසංවරෝ”තිස්ස වචනීයං. ඉන්ද්‍රියසංවරම්පහං භික්ඛවේ සාහාරං වදාමි නෝ අනාහාරං කෝ චාහාරෝ ඉන්ද්‍රියසංවරස්ස: “සතිසම්පජඤ්ඤන්තිස්ස” වචනීයං. සතිසම්පජඤ්ඤම්පහං භික්ඛවේ සාහාරං වදාමි නෝ අනාහාරං. කෝ චාහාරෝ සතිසම්පජඤ්ඤස්ස: “යෝනිසෝමනසිකාරෝ” තිස්ස වචනීයං, යෝනිසෝමනසිකාරම්පහං භික්ඛවේ සාහාරං වදාමි නෝ අනාහාරං. කෝ චාහාරෝ යෝනිසෝමනසිකාරස්ස: “සද්ධා” තිස්ස වචනීයං. සද්ධම්පහං භික්ඛවේ සාහාරං වදාමි නෝ අනාහාරං. කෝ චාහාරෝ සද්ධාය: “සද්ධම්මසවනන්තිස්ස” වචනීයං. සද්ධම්මසවනම්පහං භික්ඛවේ සාහාරං වදාමි, නෝ අනාහාරං. කෝ චාහාරෝ සද්ධම්මසවනස්ස: “සප්පුරිසසංසේවෝ”තිස්ස වචනීයං.
මහණෙනි, මම විද්‍යා විමුක්තිය ද ආහාර සහිත යැයි කියමි. ආහාර රහිත යැයි නොකියමි. විද්‍යා විමුක්තියට ඇති ආහාරය කුමක් ද? එයට කිව යුත්තේ සප්ත බොජ්ඣංග කියා ය.
මහණෙනි, මම සප්ත බොජ්ඣංග ද ආහාර සහිත යැයි කියමි. ආහාර රහිත යැයි නොකියමි. සප්ත බොජ්ඣංගයන්ට ඇති ආහාරය කුමක් ද? එයට කිව යුත්තේ සතර සතිපට්ඨාන කියා ය.
මහණෙනි, මම සතර සතිපට්ඨානය ද ආහාර සහිත යැයි කියමි. ආහාර රහිත යැයි නොකියමි. සතර සතිපට්ඨානයට ඇති ආහාරය කුමක් ද? එයට කිව යුත්තේ ත්‍රිවිධ සුචරිතය කියා ය.
මහණෙනි, මම ත්‍රිවිධ සුචරිතය ද ආහාර සහිත යැයි කියමි. ආහාර රහිත යැයි නොකියමි. ත්‍රිවිධ සුචරිතයට ඇති ආහාරය කුමක් ද? එයට කිව යුත්තේ ඉන්ද්‍රිය සංවරය කියා ය.
මහණෙනි, මම ඉන්ද්‍රිය සංවරය ද ආහාර සහිත යැයි කියමි. ආහාර රහිත යැයි නොකියමි. ඉන්ද්‍රිය සංවරයට ඇති ආහාරය කුමක් ද? එයට කිව යුත්තේ සිහිය ත්, නුවණ ත් ඇතිකම කියා ය.
මහණෙනි, මම සිහිය ත්, නුවණ ත් ඇතිකම ද ආහාර සහිත යැයි කියමි. ආහාර රහිත යැයි නොකියමි. සිහිය ත්, නුවණත් ඇතිකමට ඇති ආහාරය කුමක් ද? එයට කිව යුත්තේ නුවණ යොදා මෙනෙහි කිරීම කියා ය.
මහණෙනි, මම නුවණ යොදා මෙනෙහි කිරීම ද ආහාර සහිත යැයි කියමි. ආහාර රහිත යැයි නොකියමි. නුවණ යොදා මෙනෙහි කිරීමට ඇති ආහාරය කුමක් ද? එයට කිව යුත්තේ ශ්‍රද්ධාව කියා ය.
මහණෙනි, මම ශ්‍රද්ධාව ද ආහාර සහිත යැයි කියමි. ආහාර රහිත යැයි නොකියමි. ශ්‍රද්ධාවට ඇති ආහාරය කුමක් ද? එයට කිව යුත්තේ සද්ධර්මයට සවන් දීම කියා ය.
මහණෙනි, මම සද්ධර්මයට සවන් දීම ද ආහාර සහිත යැයි කියමි. ආහාර රහිත යැයි නොකියමි. සද්ධර්මයට සවන්දීමට ඇති ආහාරය කුමක් ද? එයට කිව යුත්තේ සත්පුරුෂ ඇසුර කියා ය.
ඉති ඛෝ භික්ඛවේ සප්පුරිසසංසේවෝ පරිපූරෝ සද්ධම්මසවනං පරිපූරේති, සද්ධම්මසවනං පරිපූරං සද්ධං පරිපූරේති, සද්ධා පරිපූරා යෝනිසෝමනසිකාරං පරිපූරේති, යෝනිසෝමනසිකාරෝ පරිපූරෝ සතිසම්පජඤ්ඤං පරිපූරේති, සතිසම්පජඤ්ඤං පරිපූරං ඉන්ද්‍රියසංවරං පරිපූරේති, ඉන්ද්‍රියසංවරෝ පරිපූරෝ තීණි සුචරිතානි පරිපූරේති, තීණි සුචරිතානි පරිපූරානි චත්තාරෝ සතිපට්ඨානේ පරිපූරෙන්ති, චත්තාරෝ සතිපට්ඨානා පරිපූරා සත්තබොජ්ඣංගේ පරිපූරෙන්ති, සත්තබොජ්ඣංගා පරිපූරා විජ්ජාවිමුත්තිං පරිපූරෙන්ති. ඒවමේතිස්සා විජ්ජාවිමුත්තියා ආහාරෝ හෝති. ඒවඤ්ච පාරිපූරි.
මහණෙනි, මේ අයුරින් සත්පුරුෂයන්ගේ ඇසුර පිරිපුන් වීමෙන් සද්ධර්මයට සවන් දීම සම්පූර්ණ වෙයි. සද්ධර්මයට සවන් දීම පිරිපුන් වීමෙන් ශ්‍රද්ධාව සම්පූර්ණ වෙයි. ශ්‍රද්ධාව පිරිපුන් වීමෙන් නුවණ යොදා මෙනෙහි කිරීම සම්පූර්ණ වෙයි. නුවණ යොදා මෙනෙහි කිරීම පිරිපුන් වීමෙන් සිහිය ත්, නුවණ ත් ඇතිකම සම්පූර්ණ වෙයි. සිහිය ත්, නුවණ ත් ඇතිකම පිරිපුන් වීමෙන් ඉන්ද්‍රියයන්ගේ සංවරය සම්පූර්ණ වෙයි. ඉන්ද්‍රිය සංවරය පිරිපුන් වීමෙන් ත්‍රිවිධ සුචරිතය සම්පූර්ණ වෙයි. ත්‍රිවිධ සුචරිතය පිරිපුන් වීමෙන් සතර සතිපට්ඨාන සම්පූර්ණ වෙයි. සතර සතිපට්ඨාන පිරිපුන් වීමෙන් සප්ත බොජ්ඣංග සම්පූර්ණ වෙයි. සප්ත බොජ්ඣංග පිරිපුන් වීමෙන් විද්‍යා විමුක්ති සම්පූර්ණ වෙයි. මේ අයුරින් විද්‍යා විමුක්තියට ආහාරය වෙයි. මේ අයුරින් පිරිපුන් ව යයි.
සෙය්‍යථාපි භික්ඛවේ උපරි පබ්බතේ ඵුල්ලඵුසිතකේ දේවේ වස්සන්තේ දේවේ ගලගලායන්තේ තං උදකං යථා නින්නං පවත්තමානං පබ්බතකන්දරපදරසාඛා පරිපූරේති, පබ්බතකන්දරපදරසාඛා පරිපූරා කුස්සුබ්භේ පරිපූරෙන්ති, කුස්සුබ්භා පරිපූරා මහාසොබ්භේ පරිපූරෙන්ති, මහාසොබ්භා පරිපූරා කුන්නදියෝ පරිපූරෙන්ති, කුන්නදියෝ පරිපූරා මහානදියෝ පරිපූරෙන්ති, මහානදියෝ පරිපූරා මහාසමුද්දං සාගරං පරිපූරෙන්ති. ඒවමේතස්ස මහාසමුද්දස්ස සාගරස්ස ආහාරෝ හෝති, ඒවඤ්ච පාරිපූරී.
මහණෙනි, එය මෙබඳු දෙයකි. කඳු මුදුනට මහත් දිය බිඳු සහිත වැස්ස වසින කල්හී එය ගලා යද්දී බෑවුම ඇති දිශාවට ඒ ජලය ගලයි. පර්වත, දියඇලි, පොළොවෙහි පැල්ම, කුඩා දියඇලි ආදිය පිරිපුන් කරයි. පර්වත, දියඇලි, පොළොවෙහි පැල්ම, කුඩා දියඇලි ආදිය පිරිපුන් කරමින් කුඩා වළවල් පුරවා දමයි. කුඩා වළවල් පුරවා දමමින් මහ වළවල් පුරවා දමයි. මහ වළවල් පුරවා දමමින් කුඩා නදීන් පුරවා දමයි. කුඩා නදීන් පුරවා දමමින් මහා නදීන් පුරවා දමයි. මහා නදීන් පුරවා දමමින් මහා සාගරය පුරවා දමයි. මෙසේ මහා සමුද්‍රය වූ මහා සාගරයට ආහාරය වෙයි. මේ අයුරින් මහා සාගරය පිරිපුන් බවට යයි.
ඒවමේව ඛෝ භික්ඛවේ සප්පුරිසසංසේවෝ පරිපූරෝ සද්ධම්මසවනං පරිපූරේති, සද්ධම්මසවනං පරිපූරං සද්ධං පරිපූරේති, සද්ධා පරිපූරා යෝනිසෝමනසිකාරං පරිපූරේති, යෝනිසෝමනසිකාරෝ පරිපූරෝ සතිසම්පජඤ්ඤං පරිපූරේති, සතිසම්පජඤ්ඤං පරිපූරං ඉන්ද්‍රියසංවරං පරිපූරේති, ඉන්ද්‍රියසංවරෝ පරිපූරෝ තීණි සුචරිතානි පරිපූරේති, තීණි සුචරිතානි පරිපූරානි චත්තාරෝ සතිපට්ඨානේ පරිපූරෙන්ති, චත්තාරෝ සතිපට්ඨානා පරිපූරා සත්තබොජ්ඣංගේ පරිපූරෙන්ති, සත්තබොජ්ඣංගා පරිපූරා විජ්ජාවිමුත්තිං පරිපූරෙන්ති. ඒවමේතිස්සා විජ්ජාවිමුත්තියා ආහාරෝ හෝති. ඒවඤ්ච පාරිපූරීති.
මහණෙනි, ඔය අයුරින් ම සත්පුරුෂයන්ගේ ඇසුර පිරිපුන් වීමෙන් සද්ධර්මයට සවන් දීම සම්පූර්ණ වෙයි. සද්ධර්මයට සවන් දීම පිරිපුන් වීමෙන් ශ්‍රද්ධාව සම්පූර්ණ වෙයි. ශ්‍රද්ධාව පිරිපුන් වීමෙන් නුවණ යොදා මෙනෙහි කිරීම සම්පූර්ණ වෙයි. නුවණ යොදා මෙනෙහි කිරීම පිරිපුන් වීමෙන් සිහිය ත්, නුවණ ත් ඇතිකම සම්පූර්ණ වෙයි. සිහිය ත්, නුවණ ත් ඇතිකම පිරිපුන් වීමෙන් ඉන්ද්‍රියයන්ගේ සංවරය සම්පූර්ණ වෙයි. ඉන්ද්‍රිය සංවරය පිරිපුන් වීමෙන් ත්‍රිවිධ සුචරිතය සම්පූර්ණ වෙයි. ත්‍රිවිධ සුචරිතය පිරිපුන් වීමෙන් සතර සතිපට්ඨාන සම්පූර්ණ වෙයි. සතර සතිපට්ඨාන පිරිපුන් වීමෙන් සප්ත බොජ්ඣංග සම්පූර්ණ වෙයි. සප්ත බොජ්ඣංග පිරිපුන් වීමෙන් විද්‍යා විමුක්ති සම්පූර්ණ වෙයි. මේ අයුරින් විද්‍යා විමුක්තියට ආහාරය වෙයි. මේ අයුරින් පිරිපුන් ව යයි.
සාදු! සාදු!! සාදු!!!
අවිජ්ජා සූත්‍රය නිමා විය.
