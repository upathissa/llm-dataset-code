අංගුත්තර නිකාය
සත්තක නිපාතෝ
7.1.1.2. දුතිය පිය චක්ඛු සුත්තං
7.1.1.2. ප්‍රිය වූ භික්ෂුව ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …….
සත්තහි භික්ඛවේ, ධම්මේහි සමන්නාගතෝ භික්ඛු සබ්‍රහ්මචාරීනං අප්පියෝ ච හෝති අමනාපෝ ච අගරු ච අභාවනීයෝ ච. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව සබ්‍රහ්මචාරීන් වහන්සේලා හට අප්‍රිය වූයේ ද වෙයි. අමනාප වූයේ ද වෙයි. අගරු වූයේ ද වෙයි. අසම්භාවනීය ද වෙයි. ඒ කවර කරුණු සතකින් ද යත්;
ඉධ භික්ඛවේ, භික්ඛු ලාභකාමෝ ච හෝති, සක්කාරකාමෝ ච, අනවඤ්ඤත්තිකාමෝ ච, අහිරිකෝ ච, අනොත්තප්පී ච, ඉස්සුකී ච, මච්ඡරී ච.
මහණෙනි, මෙහිලා භික්ෂුව සිව්පස ලාභය ද කැමති වෙයි. සත්කාරය ද කැමති වෙයි. අවමන් නොලැබීම ද කැමති වෙයි. පවට ලැජ්ජා නැත්තේ ද වෙයි. පවට භය නැත්තේ ද වෙයි. ඊර්ෂ්‍යා කරන්නේ ද වෙයි. මසුරු වූයේ ද වෙයි.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛු සබ්‍රහ්මචාරීනං අප්පියෝ ච හෝති අමනාපෝ ච අගරු ච අභාවනීයෝ ච.
මහණෙනි, මේ සත් කරුණෙන් සමන්විත වූ භික්ෂුව සබ්‍රහ්මචාරීන් වහන්සේලා හට අප්‍රිය වූයේ ද වෙයි. අමනාප වූයේ ද වෙයි. අගරු වූයේ ද වෙයි. අසම්භාවනීය ද වෙයි.
සත්තහි භික්ඛවේ, ධම්මේහි සමන්නාගතෝ භික්ඛු සබ්‍රහ්මචාරීනං පියෝ ච හෝති මනාපෝ ච ගරු ච භාවනීයෝ ච. කතමේහි සත්තහි?
මහණෙනි, සත් කරුණකින් සමන්විත වූ භික්ෂුව සබ්‍රහ්මචාරීන් වහන්සේලා හට ප්‍රිය වූයේ ද වෙයි. මනාප වූයේ ද වෙයි. ගරු වූයේ ද වෙයි. සම්භාවනීය ද වෙයි. ඒ කවර කරුණු සතකින් ද යත්;
ඉධ භික්ඛවේ භික්ඛු න ලාභකාමෝ ච හෝති, න සක්කාරකාමෝ ච, න අනවඤ්ඤත්තිකාමෝ ච, හිරිමා ච, ඔත්තප්පී ච, අනුස්සුකී ච, අමච්ඡරී ච.
මහණෙනි, මෙහිලා භික්ෂුව සිව්පස ලාභය ද නොකැමති වෙයි. සත්කාරය ද නොකැමති වෙයි. අවමන් නොලැබීම ද නොකැමති වෙයි. පවට ලැජ්ජා ඇත්තේ ද වෙයි. පවට භය ඇත්තේ ද වෙයි. ඊර්ෂ්‍යා නොකරන්නේ ද වෙයි. මසුරු නොවූයේ ද වෙයි.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛු සබ්‍රහ්මචාරීනං පියෝ ච හෝති මනාපෝ ච ගරු ච භාවනීයෝ චාති.
මහණෙනි, මේ සත් කරුණෙන් සමන්විත වූ භික්ෂුව සබ්‍රහ්මචාරීන් වහන්සේලා හට ප්‍රිය වූයේ ද වෙයි. මනාප වූයේ ද වෙයි. ගරු වූයේ ද වෙයි. සම්භාවනීය ද වෙයි.
සාදු! සාදු!! සාදු!!!
දුතිය පියභික්ඛු සූත්‍රය නිමා විය.
