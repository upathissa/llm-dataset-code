අංගුත්තර නිකාය
පඤ්චක නිපාතෝ
5.3.2.4. අන්ධකවින්ද සුත්තං
5.3.2.4. අන්ධකවින්දයෙහි දී වදාළ දෙසුම
ඒකං සමයං භගවා මගධේසු විහරති අන්ධකවින්දේ. අථ ඛෝ ආයස්මා ආනන්දෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නං ඛෝ ආයස්මන්තං ආනන්දං භගවා ඒතදවෝච:
එක් සමයක භාග්‍යවතුන් වහන්සේ මගධයෙහි අන්ධකවින්දයෙහි වැඩවාසය කරන සේක. එකල්හී ආයුෂ්මත් ආනන්දයන් වහන්සේ භාග්‍යවතුන් වහන්සේ වෙත එළැඹියහ. එළඹ භාග්‍යවතුන් වහන්සේට සකසා වන්දනා කොට එකත්පස්ව හිඳගත්හ. එකත්පස්ව හුන් ආයුෂ්මත් ආනන්ද තෙරුන් හට භාග්‍යවතුන් වහන්සේ මෙය වදාළ සේක.
යේ තේ ආනන්ද භික්ඛූ නවා අචිරපබ්බජිතා අධුනාගතා ඉමං ධම්මවිනයං, තේ වෝ ආනන්ද භික්ඛූ පඤ්චසු ධම්මේසු සමාදපේතබ්බා, නිවේසේතබ්බා, පතිට්ඨාපේතබ්බා. කතමේසු පඤ්චසු:
“ආනන්දයෙනි, යම් ඒ භික්ෂූහු නවක වූ පැවිදි ව වැඩි කලක් නොවූ මේ ධර්ම විනයට අළුතින් පමිණියාහු වෙත් ද, ආනන්දයෙනි, ඔබ විසින් ඒ භික්ෂූහු පංච ධර්මයක් තුළ සමාදන් කරවිය යුත්තාහු ය. යෙදවිය යුත්තාහු ය. පිහිටුවිය යුත්තාහු ය. ඒ කවර ධර්මයන් පසක් ද යත්;
”ඒථ තුම්හේ ආවුසෝ, සීලවා හෝථ පාතිමොක්ඛසංවරසංවුතා විහරථ ආචාරගෝචරසම්පන්නා, අණුමත්තේසු වජ්ජේසු භයදස්සාවිනෝ සමාදාය සික්ඛථ සික්ඛාපදේසූති” ඉති පාතිමොක්ඛසංවරේ සමාදපේතබ්බා, නිවේසේතබ්බා, පතිට්ඨාපේතබ්බා.
‘ආයුෂ්මත්නි, එව්. ඔබ (1). සිල්වත් වව්. ප්‍රාතිමෝක්ෂ සංවරයෙන් සංවර වව්. යහපත් ඇවතුම් පැවතුම් ඇති ව වසව්. අණුමාත්‍ර වූ වරදෙහි ත් බිය දකින සුළු ව සමාදන් වූ ශික්ෂාපදයන්හි හික්මෙව්.’ මෙසේ ප්‍රාතිමෝක්ෂ සංවර සීලයෙහි සමාදන් කරවිය යුත්තාහු ය. යෙදවිය යුත්තාහු ය. පිහිටුවිය යුත්තාහු ය.
“ඒථ තුම්හේ ආවුසෝ, ඉන්ද්‍රියේසු ගුත්තද්වාරා විහරථ ආරක්ඛසතිනෝ නිපක්කසතිනෝ සාරක්ඛිතමානසා සතාරක්ඛේන චේතසා සමන්නාගතාති.” ඉති ඉන්ද්‍රියසංවරේ සමාදපේතබ්බා, නිවේසේතබ්බා, පතිට්ඨාපේතබ්බා.
‘ආයුෂ්මත්නි, එව්. ඔබ (2). ඉන්ද්‍රියයන්හි වසාගත් දොරටු ඇති ව වාසය කරව්. සිහිය නමැති ආරක්ෂාවෙන් යුක්ත ව ස්ථානෝචිත ප්‍රඥාවෙන් යුතු සිහියෙන් යුක්ත ව රැකගත් සිතින් යුක්ත ව සිහිය නම් වූ රැකවරණ සහිත සිතින් යුක්ත ව වාසය කරව්.’ මෙසේ ඉන්ද්‍රිය සංවරයෙහි සමාදන් කරවිය යුත්තාහු ය. යෙදවිය යුත්තාහු ය. පිහිටුවිය යුත්තාහු ය.
“ඒථ තුම්හේ ආවුසෝ, අප්පභස්සා හෝථ භස්සේ පරියන්තකාරිනෝති” ඉති භස්සපරියන්තේ සමාදපේතබ්බා, නිවේසේතබ්බා, පතිට්ඨාපේතබ්බා.
‘ආයුෂ්මත්නි, එව්. ඔබ (3). ස්වල්ප කථාවෙන් යුක්ත වව්. සීමාවක් ඇති ව කතා කරව්.’ මෙසේ සීමාවක් ඇති කථාවෙහි සමාදන් කරවිය යුත්තාහු ය. යෙදවිය යුත්තාහු ය. පිහිටුවිය යුත්තාහු ය.
“ඒථ තුම්හේ ආවුසෝ, ආරඤ්ඤකා හෝථ අරඤ්ඤේ වනපත්ථානි පන්තානි සේනාසනානි පටිසේවථා”ති ඉති කායවූපකාසේ සමාදපේතබ්බා, නිවේසේතබ්බා, පතිට්ඨාපේතබ්බා.
‘ආයුෂ්මත්නි, එව්. ඔබ (4). අරණ්‍යවාසී ව වාසය කරව්. අරණ්‍ය, වනපෙත්, දුර ඈත සෙනසුන් සේවනය කරව්.’ මෙසේ කාය විවේකයෙහි සමාදන් කරවිය යුත්තාහු ය. යෙදවිය යුත්තාහු ය. පිහිටුවිය යුත්තාහු ය.
“ඒථ තුම්හේ ආවුසෝ, සම්මාදිට්ඨිකා හෝථ සම්මාදස්සනේන සමන්නාගතාති” ඉති සම්මාදස්සනේ සමාදපේතබ්බා, නිවේසේතබ්බා, පතිට්ඨාපේතබ්බා.
‘ආයුෂ්මත්නි, එව්. ඔබ (5). සම්මා දිට්ඨියෙන් යුක්ත වව්. නිවැරදි දැක්මකින් යුක්ත වව්.’ මෙසේ නිවැරදි දැක්මෙහි සමාදන් කරවිය යුත්තාහු ය. යෙදවිය යුත්තාහු ය. පිහිටුවිය යුත්තාහු ය.
යේ තේ ආනන්ද, භික්ඛූ නවා අචිරපබ්බජිතා අධුනාගතා ඉමං ධම්මවිනයං, තේ වෝ ආනන්ද භික්ඛූ ඉමේසු පඤ්චසු ධම්මේසු සමාදපේතබ්බා, නිවේසේතබ්බා, පතිට්ඨාපේතබ්බාති.
ආනන්දයෙනි, යම් ඒ භික්ෂූහු නවක වූ පැවිදි ව වැඩි කලක් නොවූ මේ ධර්ම විනයට අළුතින් පමිණියාහු වෙත් ද, ආනන්දය, ඔබ විසින් ඒ භික්ෂූහු මේ පංච ධර්මය තුළ සමාදන් කරවිය යුත්තාහු ය. යෙදවිය යුත්තාහු ය. පිහිටුවිය යුත්තාහු ය.
සාදු! සාදු!! සාදු!!!
අන්ධකවින්ද සූත්‍රය නිමා විය.
