අංගුත්තර නිකාය
දසක නිපාතෝ
10.4.2.9. සපරික්කමන සුත්තං
10.4.2.9. අත්හැරීම් සහිත දේ ගැන වදාළ දෙසුම
සපරික්කමනෝ අයං භික්ඛවේ ධම්මෝ, නායං ධම්මෝ අපරික්කමනෝ. කථඤ්ච භික්ඛවේ සපරික්කමනෝ අයං ධම්මෝ, නායං ධම්මෝ අපරික්කමනෝ:
“මහණෙනි, මේ ධර්මය යහපත අත්හැරීම් සහිත යි. මේ ධර්මය යහපත අත්හැරීම් රහිත නොවේ. මහණෙනි, මේ ධර්මය යහපත අත්හැරීම් සහිත වන්නේ කෙසේද? යහපත අත්හැරීම් රහිත නොවෙන්නේ කෙසේද?
පාණාතිපාතිස්ස භික්ඛවේ පාණාතිපාතා වේරමණී පරික්කමනං හෝති. අදින්නාදානස්ස භික්ඛවේ අදින්නාදානා වේරමණී පරික්කමනං හෝති. කාමේසු මිච්ඡාචාරිස්ස භික්ඛවේ කාමේසු මිච්ඡාචාරා වේරමණී පරික්කමනං හෝති. මුසාවාදිස්ස භික්ඛවේ මුසාවාදා වේරමණී පරික්කමනං හෝති.
පිසුනාවාචස්ස භික්ඛවේ පිසුනාවාචා වේරමණී පරික්කමනං හෝති. ඵරුසාවාචස්ස භික්ඛවේ ඵරුසාය වාචාය වේරමණී පරික්කමනං හෝති. සම්ඵප්පලාපිස්ස භික්ඛවේ සම්ඵප්පලාපා වේරමණී පරික්කමනං හෝති. අභිජ්ඣාලු‍ස්ස භික්ඛවේ අනභිජ්ඣා පරික්කමනං හෝති. ව්‍යාපන්නස්ස භික්ඛවේ අව්‍යාපාදෝ පරික්කමනං හෝති. මිච්ඡාදිට්ඨිකස්ස භික්ඛවේ සම්මාදිට්ඨි පරික්කමනං හෝති.
මහණෙනි, ප්‍රාණඝාතයෙහි යෙදෙන්නා හට ප්‍රාණඝාතයෙන් වෙන් වීම නම් යහපත අත්හැරුණේ වෙයි. මහණෙනි, සොරකමෙහි යෙදෙන්නා හට සොරකමින් වෙන් වීම නම් යහපත අත්හැරුණේ වෙයි. මහණෙනි, වැරදි කාමසේවනයෙහි යෙදෙන්නා හට වැරදි කාම සේවනයෙන් වෙන් වීම නම් යහපත අත්හැරුණේ වෙයි. මහණෙනි, බොරු කියන්නා හට බොරු කීමෙන් වෙන් වීම නම් යහපත අත්හැරුණේ වෙයි. මහණෙනි, කේළාම් කියන්නා හට කේළාම් කීමෙන් වෙන් වීම නම් යහපත අත්හැරුණේ වෙයි. මහණෙනි, දරුණු වචන කියන්නා හට දරුණු වචනයෙන් වෙන් වීම නම් යහපත අත්හැරුණේ වෙයි. මහණෙනි, නිසරු දේ කියන්නා හට නිසරු දේ කීමෙන් වෙන් වීම නම් යහපත අත්හැරුණේ වෙයි. මහණෙනි, අන් සතු දෙයට ආශා කරන්නා හට අන් සතු දෙයට ආශා නොකිරීම නම් යහපත අත්හැරුණේ වෙයි. මහණෙනි, ද්වේෂ කරන්නා හට ද්වේෂ නොකිරීම නම් යහපත අත්හැරුණේ වෙයි. මහණෙනි, වැරදි දෘෂ්ටිය ගත්තහුට නිවැරදි දෘෂ්ටිය නම් යහපත අත්හැරුණේ වෙයි.
ඒවං ඛෝ භික්ඛවේ, සපරික්කමනෝ අයං ධම්මෝ නායං ධම්මෝ අපරික්කමනෝති.
මහණෙනි, මෙසේ මේ ධර්මය යහපත අත්හැරීම් සහිත යි. මේ ධර්මය යහපත අත්හැරීම් රහිත නොවේ.
සාදු! සාදු!! සාදු!!!
සපරික්කමන සූත්‍රය නිමා විය.
