අංගුත්තර නිකාය
පඤ්චක නිපාතෝ
5.2.3.7. පඨම අනාගත භය සුත්තං
5.2.3.7. අනාගත භය ගැන වදාළ පළමු දෙසුම
(සාවත්ථිනිදානං:)
සැවැත් නුවර දී ය ……..
පඤ්චිමානි භික්ඛවේ අනාගතභයානි සම්පස්සමානේන අලමේව ආරඤ්ඤකේන භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය. කතමානි පඤ්ච?
මහණෙනි, මේ පස් වැදෑරුම් අනාගත භය දකිනා අරණ්‍යවාසී භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය. ඒ කවර පසක් ද යත්;
ඉධ භික්ඛවේ ආරඤ්ඤකෝ භික්ඛු ඉති පටිසඤ්චික්ඛති: “අහං ඛෝ ඒතරහි ඒකකෝව අරඤ්ඤේ විහරාමි. ඒකකං ඛෝ පන මං අරඤ්ඤේ විහරන්තං අහි වා ඩංසෙය්‍ය, විච්ඡිකෝ වා මං ඩංසෙය්‍ය, සතපදී වා මං ඩංසෙය්‍ය. තේන මේ අස්ස කාලකිරියා සෝ මමස්ස අන්තරායෝ. හන්දාහං විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියායා”ති. ඉදං භික්ඛවේ පඨමං අනාගතභයං සම්පස්සමානේන අලමේව ආරඤ්ඤකේන භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
මහණෙනි, මෙහිලා අරණ්‍යවාසී භික්ෂුව මෙසේ නුවණින් මෙනෙහි කරයි. ‘මම වනාහී මෙකල හුදෙකලාවෙහි වනයෙහි වාසය කරමි. හුදෙකලාවෙහි වනයෙහි වාසය කරන මා හට සර්පයෙක් හෝ දෂ්ට කරන්නේ ය. ගෝනුස්සෙක් හෝ දෂ්ට කරන්නේ ය. පත්තෑයෙක් හෝ දෂ්ට කරන්නේ ය. එයින් මාගේ මරණය සිදුවිය හැක්කේ ය. එය මා හට අන්තරායයකි. එහෙයින් මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි’ යි. මහණෙනි, මේ පළමුවෙනි අනාගත භය දකිනා අරණ්‍යවාසී භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
පුන ච පරං භික්ඛවේ ආරඤ්ඤකෝ භික්ඛු ඉති පටිසඤ්චික්ඛති: “අහං ඛෝ ඒතරහි ඒකකෝ අරඤ්ඤේ විහරාමි. ඒකකෝ පනාහං අරඤ්ඤේ විහරන්තෝ උපක්ඛලිත්වා වා පපතෙය්‍යං, භත්තං වා මේ භුත්තං ව්‍යාපජ්ජෙය්‍ය, පිත්තං වා මේ කුප්පෙය්‍ය, සෙම්හං වා මේ කුප්පෙය්‍ය, සත්ථකා වා මේ වාතා කුප්පෙය්‍යුං, තේන මේ අස්ස කාලකිරියා3 සෝ මමස්ස අන්තරායෝ. හන්දාහං විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියායා” ති. ඉදං භික්ඛවේ දුතියං අනාගතභයං සම්පස්සමානේන අලමේව ආරඤ්ඤකේන භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
තව ද මහණෙනි, අරණ්‍යවාසී භික්ෂුව මෙසේ නුවණින් මෙනෙහි කරයි. ‘මම වනාහී මෙකල හුදෙකලාවෙහි වනයෙහි වාසය කරමි. හුදෙකලාවෙහි වනයෙහි වාසය කරන මම පය පැකිලී හෝ වැටෙන්නෙම් නම්, මා වැළඳූ දානය අජීර්ණ වන්නෙම් නම්, මාගේ පිත හෝ කිපෙන්නේ නම්, මාගේ සෙම හෝ කිපෙන්නේ නම්, මාගේ වාතය හෝ කිපෙන්නේ නම්, එයින් මාගේ මරණය සිදුවිය හැක්කේ ය. එය මා හට අන්තරායයකි. එහෙයින් මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි’ යි. මහණෙනි, මේ දෙවෙනි අනාගත භය දකිනා අරණ්‍යවාසී භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
පුන ච පරං භික්ඛවේ ආරඤ්ඤකෝ භික්ඛු ඉති පටිසඤ්චික්ඛති: “අහං ඛෝ ඒතරහි ඒකකෝ අරඤ්ඤේ විහරාමි. ඒකකෝ ඛෝ පනාහං අරඤ්ඤේ විහරන්තෝ වාලේහි වා සමාගච්ඡෙය්‍යං, සීහේන වා ව්‍යග්ඝේන වා දීපිනා වා අච්ඡේන වා තරච්ඡේන වා, තේ මං ජීවිතා වෝරෝපෙය්‍යුං, තේන මේ අස්ස කාලකිරියා. සෝ මමස්ස අන්තරායෝ. හන්දා’හං විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියායා”ති. ඉදං භික්ඛවේ තතියං අනාගතභයං සම්පස්සමානේන අලමේව ආරඤ්ඤකේන භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
තව ද මහණෙනි, අරණ්‍යවාසී භික්ෂුව මෙසේ නුවණින් මෙනෙහි කරයි. ‘මම වනාහී මෙකල හුදෙකලාවෙහි වනයෙහි වාසය කරමි. හුදෙකලාවෙහි වනයෙහි වාසය කරන මම සිංහයෙකු සමඟ හෝ ව්‍යාඝ්‍රයෙකු සමඟ හෝ දිවියෙකු සමඟ හෝ වළසෙකු සමඟ හෝ කරබානා වළසෙකු සමඟ හෝ මෙවැනි බිහිසුණු වන සතෙකු සමඟ හෝ එකතු වන්නෙම් නම් ඔවුහු මගේ ජීවිතය වනසන්නාහු ය. එයින් මාගේ මරණය සිදුවිය හැක්කේ ය. එය මා හට අන්තරායයකි. එහෙයින් මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි’ යි. මහණෙනි, මේ තුන්වෙනි අනාගත භය දකිනා අරණ්‍යවාසී භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
පුන ච පරං භික්ඛවේ ආරඤ්ඤකෝ භික්ඛු ඉති පටිසඤ්චික්ඛති: “අහං ඛෝ ඒතරහි ඒකකෝ අරඤ්ඤේ විහරාමි. ඒකකෝ ඛෝ පනාහං අරඤ්ඤේ විහරන්තෝ මාණවේහි සමාගච්ඡෙය්‍යං කතකම්මේහි වා අකතකම්මේහි වා. තේ මං ජීවිතා වෝරෝපෙය්‍යුං. තේන මේ අස්ස කාලකිරියා සෝ මමස්ස අන්තරායෝ. හන්දාහං විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියායාති.” ඉදං භික්ඛවේ චතුත්ථං අනාගතභයං සම්පස්සමානේන අලමේව ආරඤ්ඤකේන භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
තව ද මහණෙනි, අරණ්‍යවාසී භික්ෂුව මෙසේ නුවණින් මෙනෙහි කරයි. ‘මම වනාහී මෙකල හුදෙකලාවෙහි වනයෙහි වාසය කරමි. හුදෙකලාවෙහි වනයෙහි වාසය කරන මම සොරකම් කළ හෝ සොරකම් නොකළ හෝ පුද්ගලයන් සමඟ ඇසුරට වැටෙන්නෙම් නම් ඔවුහු මාගේ දිවි තොර කරන්නාහ. එයින් මාගේ මරණය සිදුවිය හැක්කේ ය. එය මා හට අන්තරායයකි. එහෙයින් මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධි ගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි’ යි. මහණෙනි, මේ සිව්වෙනි අනාගත භය දකිනා අරණ්‍යවාසී භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධි ගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
පුන ච පරං භික්ඛවේ ආරඤ්ඤකෝ භික්ඛු ඉති පටිසඤ්චික්ඛති: “අහං ඛෝ ඒතරහි ඒකකෝ අරඤ්ඤේ විහරාමි. සන්ති ඛෝ පන අරඤ්ඤේ වාලා අමනුස්සා. තේ මං ජීවිතා වෝරෝපෙය්‍යුං. තේන මේ අස්ස කාලකිරියා. සෝ මමස්ස අන්තරායෝ. හන්දාහං විරියං ආරභාමි අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියායා”ති. ඉදං භික්ඛවේ පඤ්චමං අනාගතභයං සම්පස්සමානේන අලමේව ආරඤ්ඤකේන භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියාය.
තව ද මහණෙනි, මෙහිලා අරණ්‍යවාසී භික්ෂුව මෙසේ නුවණින් මෙනෙහි කරයි. ‘මම වනාහී මෙකල හුදෙකලාවෙහි වනයෙහි වාසය කරමි. අරණ්‍යයෙහි වනාහී බිහිසුණු අමනුෂ්‍යයෝ සිටිත් ම ය. ඔවුහු මගේ ජීවිතය තොර කරන්නාහු ය. එයින් මාගේ මරණය සිදුවිය හැක්කේ ය. එය මා හට අන්තරායයකි. එහෙයින් මම නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධි ගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වීරිය අරඹමි’ යි. මහණෙනි, මේ පස්වෙනි අනාගත භය දකිනා අරණ්‍යවාසී භික්ෂුව විසින් අප්‍රමාදී ව කෙලෙස් තවන වීරියෙන් යුතු ව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධි ගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
ඉමානි ඛෝ භික්ඛවේ පඤ්ච අනාගතභයානි සම්පස්සමානේන අලමේව ආරඤ්ඤකේන භික්ඛුනා අප්පමත්තේන ආතාපිනා පහිතත්තේන විහරිතුං අප්පත්තස්ස පත්තියා අනධිගතස්ස අධිගමාය අසච්ඡිකතස්ස සච්ඡිකිරියායාති.
මහණෙනි, මේ පස් වැදෑරුම් අනාගත භය දකිනා අරණ්‍යවාසී භික්ෂුව විසින් අප්‍රමාදී ව කෙලෙස් තවන වීරියෙන් යුතුව දහමට දිවි පුදා නොපත් මාර්ගඵලාධිගමයන් ලැබීම පිණිස ත්, නොඅත්දුටු මාර්ගඵලාධිගමයන් අත්දැකීම පිණිස ත්, සාක්ෂාත් නොකළ මාර්ගඵලාධිගමයන් සාක්ෂාත් කිරීම පිණිස ත් වාසය කරන්නට සුදුසු ම ය.
සාදු! සාදු!! සාදු!!!
පඨම අනාගත භය සූත්‍රය නිමා විය.
