අංගුත්තර නිකාය
චතුක්ක නිපාතෝ
4.2.2.3. සබ්‍රහ්ම සුත්තං
4.2.2.3. බ්‍රහ්මයා සහිත බව ගැන වදාළ දෙසුම
සබ්‍රහ්මකානි භික්ඛවේ තානි කුලානි යේසං පුත්තානං මාතාපිතරෝ අජ්ඣාගාරේ පූජිතා හොන්ති. සපුබ්බාචරියකානි භික්ඛවේ තානි කුලානි යේසං පුත්තානං මාතාපිතරෝ අජ්ඣාගාරේ පූජිතා හොන්ති. සපුබ්බදේවතානි භික්ඛවේ, තානි කුලානි යේසං පුත්තානං මාතාපිතරෝ අජ්ඣාගාරේ පූජිතා හොන්ති. සාහුනෙය්‍යකානි භික්ඛවේ, තානි කුලානි යේසං පුත්තානං මාතාපිතරෝ අජ්ඣාගාරේ පූජිතා හොන්ති.
මහණෙනි, යම් කුලදරුවන්ගේ නිවසක මව්පියෝ පුදනු ලද්දාහු වෙද්ද, ඒ පවුල් බ්‍රහ්මයා සහිත වේ. මහණෙනි, යම් කුලදරුවන්ගේ නිවසක මව්පියෝ පුදනු ලද්දාහු වෙද්ද, ඒ පවුල් මුලින් ම ලැබෙන ගුරුවරු සහිත වේ. මහණෙනි, යම් කුලදරුවන්ගේ නිවසක මව්පියෝ පුදනු ලද්දාහු වෙද්ද, ඒ පවුල් මුලින් ම ලැබෙන දෙවිවරු සහිත වේ. මහණෙනි, යම් කුලදරුවන්ගේ නිවසක මව්පියෝ පුදනු ලද්දාහු වෙද්ද, ඒ පවුල් දන් පැන් පිළිගැනීමට සුදුසු උතුමන් සහිත වේ.
බ්‍රහ්මාති භික්ඛවේ මාතාපිතුන්නං ඒතං අධිවචනං. පුබ්බාචරියාති භික්ඛවේ, මාතාපිතුන්නං ඒතං අධිවචනං. පුබ්බදේවාති භික්ඛවේ, මාතාපිතුන්නං ඒතං අධිවචනං. ආහුනෙය්‍යාති භික්ඛවේ මාතාපිතුන්නං ඒතං අධිවචනං. තං කිස්ස හේතු?
බහුකාරා භික්ඛවේ, මාතාපිතරෝ පුත්තානං ආපාදකා පෝසකා ඉමස්ස ලෝකස්ස දස්සේතාරෝති.
මහණෙනි, ‘බ්‍රහ්මරාජයෝ’ යනු මව්පියන් හට කියන නමකි. ‘මුලින් ම ලැබෙන ගුරුවරු’ යනු මව්පියන් හට කියන නමකි. ‘මුලින් ම ලැබෙන දෙවිවරු’ යනු මව්පියන් හට කියන නමකි. ‘දන් පැන් පිළිගැනීමට සුදුසු උතුමෝ’ යනු මව්පියන් හට කියන නමකි. එයට හේතුව කුමක්ද? මහණෙනි, මව්පියවරු දූදරුවන්ට බොහෝ උපකාරී වූවෝ ය. දූදරුවන් ඉපැද්දවූහ. පෝෂණය කළාහු ය. මේ ලෝකයෙහි යහපත පෙන්නුවාහු ය.
(ගාථා)
බ්‍රහ්මාති මාතාපිතරෝ පුබ්බාචරියාති වුච්චරේ,
ආහුනෙය්‍යා ච පුත්තානං පජාය අනුකම්පකා
තස්මා හි නේ නමස්සෙය්‍ය සක්කරෙය්‍යාථ පණ්ඩිතෝ
1. මව්පියවරු බ්‍රහ්මරාජයෝ ය. මුලින් ම ලැබෙන ආචාර්යවරු ය යි කියනු ලැබේ. දූදරුවන්ගේ පුද පූජාවන්ට නිසි වූ ඒ දෙමව්පියෝ දරු පරපුරට අනුකම්පා කරන්නෝ ය. එහෙයින් නුවණැති දරු තෙමේ තම දෙමව්පියන්ට වැඳුම් පිදුම් කරන්නේ ය. ඇප උපස්ථාන කරන්නේ ය.
අන්නේන අථ පානේන වත්ථේන සයනේන ච,
උච්ඡාදනේ නහාපනේ පාදානං ධෝවනේන ච
2. ආහාරපානයෙනුත්, වස්ත්‍ර සයනාසනයෙනුත් පුදන්නේ ය. තම දෙමව්පියන්ගේ ඇඟ උලා නහවා දෙපා සෝදා උවටැන් කරන්නේ ය.
තාය නං පාරිචරියාය මාතාපිතූසු පණ්ඩිතා,
ඉධ චේව නං පසංසන්ති පෙච්ච සග්ගේ ච මෝදතීති
3. මව්පියන් විෂයෙහි කරනු ලබන ඒ ඇප උපස්ථානයන් හේතුවෙන් නැණවත්හු ඔහුට මෙහිදී ම ප්‍රශංසා කරති. පරලොව සුගතියට ගොස් වඩාත් සතුටට පත්වෙයි.
සාදු! සාදු!! සාදු!!!
සබ්‍රහ්ම සූත්‍රය නිමා විය.
