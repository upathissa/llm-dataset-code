සංයුත්ත නිකාය
සළායතන වග්ගෝ
1.6.4. ආසවප්පහාන සුත්තං
1.6.4. ආශ්‍රවයන් ප්‍රහාණය වීම ගැන වදාළ දෙසුම
සාවත්ථියං....
සැවැත් නුවර දී ….
කථන්නු ඛෝ භන්තේ, ජානතෝ කථං පස්සතෝ ආසවා පහීයන්තීති.
“ස්වාමීනී, කොයි විදිහට දන්නා විට ද, කොයි විදිහට දකිනා විට ද ආශ්‍රවයන් ප්‍රහාණය වන්නේ?
චක්ඛුං ඛෝ භික්ඛු, අනිච්චතෝ ජානතෝ පස්සතෝ ආසවා පහීයන්ති. රූපේ ....(පෙ).... චක්ඛුවිඤ්ඤාණං ....(පෙ).... චක්ඛුසම්ඵස්සං ....(පෙ).... යම්පිදං මනෝසම්ඵස්සපච්චයා උප්පජ්ජති වේදයිතං සුඛං වා දුක්ඛං වා අදුක්ඛමසුඛං වා තම්පි අනිච්චතෝ ජානතෝ පස්සතෝ ආසවා පහීයන්ති.
පින්වත් භික්ෂුව, ඇස අනිත්‍ය වශයෙන් දන්නා විට, දකිනා විට තමයි ආශ්‍රවයන් ප්‍රහාණය වන්නේ. රූප ….(පෙ)…. ඇසේ විඤ්ඤාණය ….(පෙ)…. ඇසේ ස්පර්ශය ….(පෙ)…. ඇසේ ස්පර්ශයෙන් උපදින්නා වූ සැප වේවා, දුක් වේවා, දුක් සැප රහිත වේවා යම් විඳීමක් ඇද්ද එයත් අනිත්‍ය වශයෙන් දන්නා විට, දකිනා විට තමයි ආශ්‍රවයන් ප්‍රහාණය වන්නේ ….(පෙ)…. මනසේ ස්පර්ශයෙන් උපදින්නා වූ සැප වේවා, දුක් වේවා, දුක් සැප රහිත වේවා යම් විඳීමක් ඇද්ද එයත් අනිත්‍ය වශයෙන් දන්නා විට, දකිනා විට තමයි ආශ්‍රවයන් ප්‍රහාණය වන්නේ.
ඒවං ඛෝ භික්ඛු ජානතෝ ඒවං පස්සතෝ ආසවා පහීයන්තීති.
පින්වත් භික්ෂුව, ඔය විදිහට දන්නා විට, ඔය විදිහට දකිනා විට තමයි ආශ්‍රවයන් ප්‍රහාණය වන්නේ.
සාදු! සාදු!! සාදු!!!
ආසවප්පහාන සූත්‍රය නිමා විය.
