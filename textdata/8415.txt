අංගුත්තර නිකාය
චතුක්ක නිපාතෝ
4.1.4.10. උදායී සුත්තං
4.1.4.10. උදායී බ්‍රාහ්ණයාට වදාළ දෙසුම
අථ ඛෝ උදායි බ්‍රාහ්මණෝ යේන භගවා තේනුපසංකමි. උපසංකමිත්වා භගවතා ....(පෙ).... ඒකමන්තං නිසින්නෝ ඛෝ උදායී බ්‍රාහ්මණෝ භගවන්තං ඒතදවෝච:
එකල්හී උදායි බ්‍රාහ්මණ තෙමේ භාග්‍යවතුන් වහන්සේ කරා පැමිණියේ ය. පැමිණ භාග්‍යවතුන් වහන්සේ සමඟ ….(පෙ)…. එකත්පස් ව හුන් උදායි බ්‍රාහ්මණ තෙමේ භාග්‍යවතුන් වහන්සේගෙන් මෙකරුණ විමසී ය.
භවම්පි නෝ ගෝතමෝ යඤ්ඤං වණ්ණේතීති?
“භවත් ගෞතමයන් වහන්සේ ත් යාගය වර්ණනා කරන සේක් ද?”
න ඛෝ අහං බ්‍රාහ්මණ, සබ්බං යඤ්ඤං වණ්ණේමි. න පනාහං බ්‍රාහ්මණ, සබ්බං යඤ්ඤං න වණ්ණේමි. යථාරූපේ ඛෝ බ්‍රාහ්මණ, යඤ්ඤේ ගාවෝ හඤ්ඤන්ති, අජේළකා හඤ්ඤන්ති, කුක්කුටසූකරා හඤ්ඤන්ති, විවිධා පාණා සංඝාතං ආපජ්ජන්ති. ඒවරූපං ඛෝ අහං බ්‍රාහ්මණ, සාරම්භං යඤ්ඤං න වණ්ණේමි. තං කිස්ස හේතු: ඒවරූපං හි බ්‍රාහ්මණ, සාරම්භං යඤ්ඤං න උපසංකමන්ති අරහන්තෝ වා අරහත්තමග්ගං වා සමාපන්නා.
“බ්‍රාහ්මණය, මම සියළු යාගය වර්ණනා නොකරමි. එමෙන් ම බ්‍රාහ්මණය, මම නොවර්ණනා ද නොකරමි. බ්‍රාහ්මණය, යම්බදු යාගයකදී ගවයෝ මරත් ද, එළු බැටළුවෝ මරත් ද, කුකුළෝ ඌරෝ මරත් ද, විවිධ ප්‍රාණීහු වධයට පැමිණෙත් ද, බ්‍රාහ්මණය, මෙබඳු වූ ප්‍රාණවධ සහිත යාගය මම වර්ණනා නොකරමි. එයට හේතුව කුමක් ද? බ්‍රාහ්මණය, මෙබඳු වූ ප්‍රාණවධ සහිත ව කරන යාගය සඳහා රහතන් වහන්සේලා හෝ රහත් මගට පිළිපන් කෙනෙක් හෝ සහභාගී නොවෙති.
යථාරූපේ ච ඛෝ බ්‍රාහ්මණ, යඤ්ඤේ නේව ගාවෝ හඤ්ඤන්ති. න අජේළකා හඤ්ඤන්ති, න කුක්කුටසූකරා හඤ්ඤන්ති, න විවිධා පාණා සංඝාතං ආපජ්ජන්ති . ඒවරූපං ඛෝ අහං බ්‍රාහ්මණ, නිරාරම්භං යඤ්ඤං වණ්ණේමි යදිදං නිච්චදානං අනුකුලයඤ්ඤං. තං කිස්ස හේතු: ඒවරූපං හි බ්‍රාහ්මණ, නිරාරම්භං යඤ්ඤං උපසංකමන්ති අරහන්තෝ වා අරහමග්ගං වා සමාපන්නාති.
බ්‍රාහ්මණය, යම්බදු යාගයකදී ගවයෝ නොනැසෙත් ද, එළු බැටළුවෝ නොනැසෙත් ද, කුකුළෝ ඌරෝ නොනැසෙත් ද, විවිධ ප්‍රාණීහු වධයට නොපැමිණෙත් ද, බ්‍රාහ්මණය, එබඳු වූ හිංසා රහිත යාගය මම වර්ණනා කරමි. යම් මේ නිත්‍ය දානයක් ඇද්ද, කුල පිළිවෙලින් දෙන දානයක් ඇද්ද, එය යි. බ්‍රාහ්මණය, එබඳු වූ හිංසා රහිත යාගයට රහතන් වහන්සේලා ද, රහත් මගට පිළිපන් අය ද සහභාගී වෙති.
(ගාථා)
අභිසංඛතං නිරාරම්භං යඤ්ඤං කාලේන කප්පියං,
තාදිසං උපසංයන්ති සඤ්ඤතා බ්‍රහ්මචාරයෝ
1. ප්‍රාණවධ රහිත වූ, කැප වූ, සුදුසු කාලයෙහි යාග උපකරණ රැස් කොට දන් දෙයි නම්, එයට සංවර වූ බ්‍රහ්මචාරීහු සහභාගී වෙති.
විවත්තච්ඡද්දා යේ ලෝකේ වීතිවත්තා කුලං ගතිං,
යඤ්ඤ3මේතං පසංසන්ති බුද්ධා පුඤ්ඤස්ස කෝවිදා
2. ලෝකයෙහි කෙලෙස් ආවරණ සිඳලූ ලොව සැරිසැරීම් ඉක්මවා ගිය පුණ්‍ය මාර්ගය පිළිබඳ ව කරුණු පැවසීමෙහි දක්ෂ වූ බුදුවරු එම යාගය පසසති.
යඤ්ඤේ වා යදි වා සද්ධේ හුතං කත්වා යථාරහං
පසන්නචිත්තෝ යජති සුඛෙත්තේ බ්‍රහ්මචාරිසු
3. යම් යාගයක් හෝ මළවුන් උදෙසා දෙන දානයක් හෝ නිසි පරිදි කරයි නම්, බඹසර සිල් ඇති යහපත් පුණ්‍ය ක්ෂේත්‍රයෙහි පහන් සිතින් යුතුව යාග කරන්නේ ය.
සුහුතං සුයිට්ඨං සුප්පත්තං දක්ඛිණෙය්‍යේසු යං කතං,
යඤ්ඤෝ ච විපුලෝ හෝති පසීදන්ති ච දේවතා
4. දන් පැන් ලැබීමට සුදුසු වූවන් කෙරෙහි යමක් කරන ලද්දේ ද, එය මැනැවින් කළ පූජාවකි. මැනැවින් කළ දානයකි. මනා ව ලැබූ දෙයකි. එම දානය විපුල ඵල ලබාදෙයි. දෙවියෝ ද පහදිති.
ඒවං යජිත්වා මේධාවී සද්ධෝ මුත්තේන චේතසා,
අබ්‍යාපජ්ඣං සුඛං ලෝකං පණ්ඩිතෝ උපපජ්ජතීති
5. මෙබඳු වූ යාග කොට නුවණැති සැදැහැවත් කෙනා නොඇළුණු සිතින් යාග කොට දුක් රහිත වූ සැප ලොවක් කරා ඒ පණ්ඩිතයා යන්නේ ය.
සාදු! සාදු!! සාදු!!!
උදායී සූත්‍රය නිමා විය.
චක්කවග්ගෝ චතුත්ථෝ.
හතරවෙනි චක්ක වර්ගය අවසන් විය.
තස්සුද්දානං:
එහි පිළිවෙල උද්දානයයි :
චක්කෝ සංගහෝ සීහෝ පසාදෝ වස්සකාරේන පඤ්චමං,
ලෝකේ අපරිහානියෝ පතිලීනේන උජ්ජායෝ උදායිනා තේ දසාති
චක්ක සූත්‍රය, සංගහ සූත්‍රය, සීහ සූත්‍රය, පසාද සූත්‍රය, වස්සකාර සූත්‍රය, ද්‍රෝණ සූත්‍රය, අපරිහානීය සූත්‍රය, පතිලීන සූත්‍රය, උජ්ජාය සූත්‍රය සහ උදායී සූත්‍රය වශයෙන් මෙහි සූත්‍ර දශයකි.
