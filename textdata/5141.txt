සංයුත්ත නිකාය
සළායතන වග්ගෝ
2.1.9. අනිච්ච සුත්තං
2.1.9. අනිත්‍ය ගැන වදාළ දෙසුම
තිස්සෝ ඉමා භික්ඛවේ වේදනා අනිච්චා සංඛතා පටිච්ච සමුප්පන්නා ඛයධම්මා වයධම්මා විරාගධම්මා නිරෝධධම්මා. කතමා තිස්සෝ: සුඛා වේදනා දුක්ඛා වේදනා අදුක්ඛමසුඛා වේදනා ඉමා ඛෝ භික්ඛවේ තිස්සෝ වේදනා අනිච්චා සංඛතා පටිච්චසමුප්පන්නා ඛයධම්මා වයධම්මා විරාගධම්මා නිරෝධධම්මා.
පින්වත් මහණෙනි, මේ වේදනා තුන අනිත්‍යයි. සංඛතයි. පටිච්චසමුප්පාදයෙන් හැදුණු දෙයක්. ක්‍ෂය වෙන ස්වභාවයෙන් යුක්තයි. නැසෙන ස්වභාවයෙන් යුක්තයි. ඇල්ම දුරු කළ යුතු ස්වභාවයෙන් යුක්තයි. ඇල්ම නිරුද්ධ කළ යුතු ස්වභාවයෙන් යුක්තයි. ඒ වේදනා තුන කුමක්ද? සැප වේදනාව, දුක් වේදනාව හා දුක් සැප රහිත වේදනාවයි. පින්වත් මහණෙනි, අනිත්‍ය වන්නේත්, සංඛත වන්නේත්, පටිච්චසමුප්පාදයෙන් හැදුණු දෙයක් වන්නේත්, ක්‍ෂය වෙන ස්වභාවයෙන් යුක්ත වන්නේත්, නැසෙන ස්වභාවයෙන් යුක්ත වන්නේත්, ඇල්ම දුරු කළ යුතු ස්වභාවයෙන් යුක්ත වන්නේත්, ඇල්ම නිරුද්ධ කළ යුතු ස්වභාවයෙන් යුක්ත වන්නේත්, මේ වේදනා තුන තමයි.
සාදු! සාදු!! සාදු!!!
අනිච්ච සූත්‍රය නිමා විය.
