අංගුත්තර නිකාය
පඤ්චක නිපාතෝ
5.3.3.2. සති සූපට්ඨිත සුත්තං
5.3.3.2. මැනැවින් පිහිටි සිහිය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
යෝ හි කෝචි භික්ඛවේ භික්ඛු වා භික්ඛුනී වා පඤ්ච ධම්මේ භාවේති, පඤ්ච ධම්මේ බහුලීකරෝති, තස්ස ද්වින්නං ඵලානං අඤ්ඤතරං ඵලං පාටිකංඛං: දිට්ඨේව ධම්මේ අඤ්ඤා, සති වා උපාදිසේසේ අනාගාමිතා. කතමේ පඤ්ච:
මහණෙනි, යම්කිසි භික්ෂුවක් වේවා, භික්ෂුණියක් වේවා පස් වැදෑරුම් ධර්මයක් දියුණු කරයි නම්, පස් වැදෑරුම් ධර්මයක් බහුල වශයෙන් ප්‍රගුණ කරයි නම් ඔහු විසින් දෙවැදෑරුම් ප්‍රතිඵලයන්ගෙන් එක්තරා ප්‍රතිඵලයක් කැමති විය යුත්තේ ය. එනම් මෙලොවදී ම අරහත්වයට පත්වීම හෝ කෙලෙස් ඉතුරු ව ඇති කල්හී අනාගාමී වීම හෝ ය. ඒ කවර ධර්මයන් පසක් ද යත්;
ඉධ භික්ඛවේ භික්ඛුනෝ අජ්ඣත්තං යේව සති සූපට්ඨිතා හෝති, ධම්මානං උදයත්ථගාමිනියා පඤ්ඤාය අසුභානුපස්සී කායේ විහරති, ආහාරේ පටික්කූලසඤ්ඤී, සබ්බලෝකේ අනභිරතසඤ්ඤී, සබ්බසංඛාරේසු අනිච්චානුපස්සී.
මහණෙනි, මෙහිලා භික්ෂුවගේ ඇතුළාන්තයෙහි සිහිය මැනැවින් පිහිටියේ වෙයි. ධර්මයන් පිළිබඳ ව දියුණුවට වැඩීගෙන යන ප්‍රඥාවෙන් යුතුව කය කෙරෙහි අසුභය නුවණින් දකිමින් වාසය කරයි. ආහාරයේ පිළිකුල් සංඥාවෙන් යුතු වෙයි. සියළු ලෝකය කෙරෙහි නොඇලෙන සංඥාවෙන් යුතු වෙයි. සියළු සංස්කාරයන් කෙරෙහි අනිත්‍ය වශයෙන් නුවණින් දකින්නේ වෙයි.
යෝ හි කෝචි භික්ඛවේ භික්ඛු වා භික්ඛුනී වා ඉමේ පඤ්ච ධම්මේ භාවේති, ඉමේ පඤ්ච ධම්මේ බහුලීකරෝති, තස්ස ද්වින්නං ඵලානං අඤ්ඤතරං ඵලං පාටිකංඛං: දිට්ඨේව ධම්මේ අඤ්ඤා, සති වා උපාදිසේසේ අනාගාමිතා.
මහණෙනි, යම්කිසි භික්ෂුවක් වේවා, භික්ෂුණියක් වේවා මෙම පස් වැදෑරුම් ධර්මය දියුණු කරයි නම්, මෙම පස් වැදෑරුම් ධර්මය බහුල වශයෙන් ප්‍රගුණ කරයි නම් ඔහු විසින් දෙවැදෑරුම් ප්‍රතිඵලයන්ගෙන් එක්තරා ප්‍රතිඵලයක් කැමති විය යුත්තේ ය. එනම් මෙලොවදී ම අරහත්වයට පත්වීම හෝ කෙලෙස් ඉතුරු ව ඇති කල්හී අනාගාමී වීම හෝ ය.
සාදු! සාදු!! සාදු!!!
සතිසූපට්ඨිත සූත්‍රය නිමා විය.
