සංයුත්ත නිකාය
සළායතන වග්ගෝ
2.3.2. අට්ඨසතපරියාය සුත්තං
2.3.2. එකසිය අට වැදෑරුම් දහම් ක්‍රමයක් ගැන වදාළ දෙසුම
අට්ඨසතපරියායං වෝ භික්ඛවේ ධම්මපරියායං දේසිස්සාමි. තං සුණාථ. කතමෝ ච භික්ඛවේ අට්ඨසතපරියායෝ ධම්මපරියායෝ: ද්වේපි මයා භික්ඛවේ වේදනා වුත්තා පරියායේන, තිස්සෝපි මයා වේදනා වුත්තා පරියායේන, පඤ්චපි මයා වේදනා වුත්තා පරියායේන, ඡපි මයා වේදනා වුත්තා පරියායේන, අට්ඨාරසාපි මයා වේදනා වුත්තා පරියායේන, ඡත්තිංසාපි මයා වේදනා වුත්තා පරියායේන, අට්ඨසතම්පි මයා වේදනා වුත්තා පරියායේන.
පින්වත් මහණෙනි, එකසිය අට වැදෑරුම් ක්‍රමයකින් යුතු දහම් ක්‍රමයක් මා ඔබට දේශනා කරන්ටයි යන්නේ. එය සවන් යොමා අසන්න. පින්වත් මහණෙනි, එකසිය අට වැදෑරුම් ක්‍රමයකින් යුතු දහම් ක්‍රමය කුමක්ද? පින්වත් මහණෙනි, මා විසින් දහම් ක්‍රම වශයෙන් වේදනා දෙකක් ගැනත් පවසා තිබෙනවා. මා විසින් දහම් ක්‍රම වශයෙන් වේදනා තුනක් ගැනත් පවසා තිබෙනවා. මා විසින් දහම් ක්‍රම වශයෙන් වේදනා පහක් ගැනත් පවසා තිබෙනවා. මා විසින් දහම් ක්‍රම වශයෙන් වේදනා හයක් ගැනත් පවසා තිබෙනවා. මා විසින් දහම් ක්‍රම වශයෙන් වේදනා දහඅටක් ගැනත් පවසා තිබෙනවා. මා විසින් දහම් ක්‍රම වශයෙන් වේදනා තිස් හයක් ගැනත් පවසා තිබෙනවා. මා විසින් දහම් ක්‍රම වශයෙන් වේදනා එකසිය අටක් ගැනත් පවසා තිබෙනවා.
කතමා ච භික්ඛවේ ද්වේ වේදනා: කායිකා ච චේතසිකා ච, ඉමා වුච්චන්ති භික්ඛවේ ද්වේ වේදනා. කතමා ච භික්ඛවේ තිස්සෝ වේදනා: සුඛා වේදනා දුක්ඛා වේදනා අදුක්ඛමසුඛා වේදනා, ඉමා වුච්චන්ති භික්ඛවේ තිස්සෝ වේදනා. කතමා ච භික්ඛවේ පඤ්ච වේදනා: සුඛින්ද්‍රියං දුක්ඛින්ද්‍රියං සෝමනස්සින්ද්‍රියං දෝමනස්සින්ද්‍රියං උපෙක්ඛින්ද්‍රියං, ඉමා වුච්චන්ති භික්ඛවේ පඤ්ච වේදනා. කතමා ච භික්ඛවේ ඡ වේදනා: චක්ඛුසම්ඵස්සජා වේදනා සෝත ....(පෙ).... ඝාන ....(පෙ).... ජිව්හා ....(පෙ).... කාය ....(පෙ).... මනෝසම්ඵස්සජා වේදනා, ඉමා වුච්චන්ති භික්ඛවේ ඡ වේදනා.
පින්වත් මහණෙනි, වේදනා දෙක කුමක්ද? කායික වේදනාවත්, චෛතසික වේදනාවත් ය. පින්වත් මහණෙනි, වේදනා දෙක කියන්නේ මෙයටයි. පින්වත් මහණෙනි, වේදනා තුන කුමක්ද? සැප වේදනාවත්, දුක් වේදනාවත් දුක් සැප රහිත වේදනාවත් ය. පින්වත් මහණෙනි, වේදනා තුන කියන්නේ මෙයටයි. පින්වත් මහණෙනි, වේදනා පහ කුමක්ද? සුඛ ඉන්ද්‍රිය, දුක් ඉන්ද්‍රිය, සොම්නස් ඉන්ද්‍රිය, දොම්නස් ඉන්ද්‍රිය, උපේක්‍ෂා ඉන්ද්‍රිය යන මෙයයි. පින්වත් මහණෙනි, වේදනා පහ කියන්නේ මෙයටයි. පින්වත් මහණෙනි, වේදනා හය කුමක්ද? ඇසේ ස්පර්ශයෙන් හටගන්නා වේදනාව, කනේ ….(පෙ)…. නාසයේ ….(පෙ)…. දිවේ ….(පෙ)…. කයේ ….(පෙ)…. මනසේ ස්පර්ශයෙන් හටගන්නා වේදනාව. පින්වත් මහණෙනි, වේදනා හය කියන්නේ මෙයටයි.
කතමා ච භික්ඛවේ අට්ඨාරස වේදනා: ඡ සෝමනස්සූපවිචාරා ඡ දෝමනස්සූපවිචාරා ඡ උපෙක්ඛූපවිචාරා, ඉමා වුච්චන්ති භික්ඛවේ අට්ඨාරස වේදනා. කතමා ච භික්ඛවේ ඡත්තිංස වේදනා: ඡ ගේහසිතානි සෝමනස්සානි ඡ නෙක්ඛම්මසිතානි සෝමනස්සානි ඡ ගේහසිතානි දෝමනස්සානි ඡ නෙක්ඛම්මසිතානි දෝමනස්සානි ඡ ගේහසිතා උපෙක්ඛා ඡ නෙක්ඛම්මසිතා උපෙක්ඛා, ඉමා වුච්චන්ති භික්ඛවේ ඡත්තිංස වේදනා. කතමා ච භික්ඛවේ අට්ඨසත වේදනා: අතීතා ඡත්තිංස වේදනා, අනාගතා ඡත්තිංස වේදනා, පච්චුප්පන්නා ඡත්තිංස වේදනා, ඉමා වුච්චන්ති භික්ඛවේ අට්ඨසතවේදනා. අයං භික්ඛවේ අට්ඨසතපරියායෝ ධම්මපරියායෝති.
පින්වත් මහණෙනි, වේදනා දහඅට කුමක්ද? සොම්නස සමඟ හැසිරෙන සය වැදෑරුම් වේදනාව ය. දොම්නස සමඟ හැසිරෙන සය වැදෑරුම් වේදනාව ය. උපේක්‍ෂාව සමඟ හැසිරෙන සය වැදෑරුම් වේදනාව ය. පින්වත් මහණෙනි, වේදනා දහඅට කියන්නේ මෙයටයි. පින්වත් මහණෙනි, වේදනා තිස්හය කුමක්ද? පඤ්චකාම ගුණය ඇසුරු කළ සොම්නස් වේදනා සයකි. නෙක්ඛම්මය ඇසුරු කළ සොම්නස් වේදනා සයකි. පඤ්චකාම ගුණය ඇසුරු කළ දොම්නස් වේදනා සයකි. නෙක්ඛම්මය ඇසුරු කළ දොම්නස් වේදනා සයකි. පඤ්චකාම ගුණය ඇසුරු කළ උපේක්‍ෂා වේදනා සයකි. නෙක්ඛම්මය ඇසුරු කළ උපේක්‍ෂා වේදනා සයකි. පින්වත් මහණෙනි, වේදනා තිස්හය කියන්නේ මෙයටයි. පින්වත් මහණෙනි, වේදනා එකසිය අට කුමක්ද? අතීත වූ වේදනා තිස්හයයි. අනාගත වූ වේදනා තිස්හයයි. වර්තමාන වූ වේදනා තිස්හයයි. පින්වත් මහණෙනි, වේදනා එකසිය අට කියන්නේ මෙයටයි. පින්වත් මහණෙනි, එකසිය අට වැදෑරුම් ක්‍රමයකින් යුතු දහම් ක්‍රමය යනු මෙයයි.
සාදු! සාදු!! සාදු!!!
අට්ඨසතපරියාය සූත්‍රය නිමා විය.
