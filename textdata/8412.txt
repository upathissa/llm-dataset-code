අංගුත්තර නිකාය
චතුක්ක නිපාතෝ
4.1.4.7. අපරිහානීය සුත්තං
4.1.4.7. නොපිරිහීම ගැන වදාළ දෙසුම
සාවත්ථිනිදානං:
සැවැත් නුවර දී ය …….
චතූහි භික්ඛවේ, ධම්මේහි සමන්නාගතෝ භික්ඛු අභබ්බෝ පරිහානාය නිබ්බානස්සේව සන්තිකේ. කතමේහි චතූහි?
මහණෙනි, සතර ධර්මයකින් සමන්විත වූ භික්ෂුව පිරිහීමට නුසුදුසු ය. නිවනට ළං වී සිටින්නේ ය. ඒ කවර කරුණු සතරකින් ද යත්;
ඉධ භික්ඛවේ, භික්ඛු සීලසම්පන්නෝ හෝති, ඉන්ද්‍රියේසු ගුත්තද්වාරෝ හෝති, භෝජනේ මත්තඤ්ඤූ හෝති, ජාගරියං අනුයුත්තෝ හෝති.
මහණෙනි, මෙහිලා භික්ෂුව සීල සම්පන්න වූයේ වෙයි. ඉන්ද්‍රියයන්හි වසන ලද දොරටු ඇත්තේ වෙයි. නුවණින් සළකා ආහාර ගන්නේ වෙයි. නිදි වරා ධර්මයෙහි හැසිරෙන්නේ වෙයි.
කථඤ්ච භික්ඛවේ, භික්ඛු සීලසම්පන්නෝ හෝති: ඉධ භික්ඛවේ, භික්ඛු සීලවා හෝති, පාතිමොක්ඛසංවරසංවුතෝ විහරති ආචාරගෝචරසම්පන්නෝ අණුමත්තේසු වජ්ජේසු භයදස්සාවී සමාදාය සික්ඛති සික්ඛාපදේසු. ඒවං ඛෝ භික්ඛවේ, භික්ඛු සීලසම්පන්නෝ හෝති.
1. භික්ෂුවක් සීල සම්පන්න වන්නේ කෙසේ ද? මහණෙනි, මෙහිලා භික්ෂුව සිල්වත් වෙයි. ප්‍රාතිමෝක්ෂ සංවරයෙන් සංවර ව වාසය කරයි. යහපත් ඇවතුම් පැවතුම් වලින් යුතු වෙයි. අණුමාත්‍ර වරදෙහි ත් බිය දකියි. ශික්ෂා පදයන්හි සමාදන් ව හික්මෙයි. මහණෙනි, මෙසේ භික්ෂුව සීලයෙන් යුක්ත වෙයි.
කථඤ්ච භික්ඛවේ, භික්ඛු ඉන්ද්‍රියේසු ගුත්තද්වාරෝ හෝති: ඉධ භික්ඛවේ, භික්ඛු චක්ඛුනා රූපං දිස්වා න නිමිත්තග්ගාහී හෝති නානුව්‍යඤ්ජනග්ගාහී. යත්වාධිකරණමේතං චක්ඛුන්ද්‍රියං අසංවුතං විහරන්තං අභිජ්ඣා දෝමනස්සා පාපකා අකුසලා ධම්මා අන්වාස්සවෙය්‍යුං, තස්ස සංවරාය පටිපජ්ජති. රක්ඛති චක්ඛුන්ද්‍රියං. චක්ඛුන්ද්‍රියේ සංවරං ආපජ්ජති.
සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හාය රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය ....(පෙ).... න නිමිත්තග්ගාහී හෝති, නානුව්‍යඤ්ජනග්ගාහී. යත්වාධිකරණමේතං මනින්ද්‍රියං අසංවුතං විහරන්තං අභිජ්ඣා දෝමනස්සා පාපකා අකුසලා ධම්මා අන්වාස්සවෙය්‍යුං, තස්ස සංවරාය පටිපජ්ජති. රක්ඛති මනින්ද්‍රියං, මනින්ද්‍රියේ සංවරං ආපජ්ජති. ඒවං ඛෝ භික්ඛවේ, භික්ඛු ඉන්ද්‍රියේසු ගුත්තද්වාරෝ හෝති.
2. මහණෙනි, භික්ෂුව ඉන්ද්‍රියයන්හි වසන ලද දොරටු ඇතිව ඉන්නේ කෙසේ ද? මහණෙනි, මෙහිලා භික්ෂුව ඇසින් රූපයක් දැක එහි සළකුණු සිතට නොගනියි. එම රූපයෙහි අනුකොටසක වත් සළකුණු සිතට නොගනියි. ඇස නම් වූ ඉන්ද්‍රිය අසංවර ව වාසය කිරීම හේතුවෙන් ලෝභ, ද්වේෂ ආදී පාපී අකුසල් තමා ව ලුහු බැඳ එයි නම් එබඳු වූ දෙය කරා නොයනු පිණිස ඇස සංවර වීමට පිළිපදියි. ඇස නම් වූ ඉන්ද්‍රිය රකියි. ඇස නම් වූ ඉන්ද්‍රියෙහි සංවරයට පැමිණෙයි. කනෙන් ශබ්දයක් අසා ….(පෙ)…. නාසයෙන් ගඳ සුවඳ ආඝ්‍රාණය කොට ….(පෙ)…. දිවෙන් රස විඳ ….(පෙ)…. කයෙන් පහස ලබා ….(පෙ)…. මනසින් අරමුණක් සිතා එහි සළකුණු සිතට නොගනියි. එම අරමුණෙහි අනුකොටසක වත් සළකුණු සිතට නොගනියි. මනස නම් වූ ඉන්ද්‍රිය අසංවර ව වාසය කිරීම හේතුවෙන් ලෝභ, ද්වේෂ ආදී පාපී අකුසල් තමා ව ලුහු බැඳ එයි නම් එබඳු වූ දෙය කරා නොයනු පිණිස මනස සංවර වීමට පිළිපදියි. මනස නම් වූ ඉන්ද්‍රිය රකියි. මනස නම් වූ ඉන්ද්‍රියෙහි සංවරයට පැමිණෙයි. මහණෙනි, මෙසේ භික්ෂුව ඉන්ද්‍රියයන්හි වසන ලද දොරටු ඇත්තේ වෙයි.
කථඤ්ච භික්ඛවේ, භික්ඛු භෝජනේ මත්තඤ්ඤූ හෝති: ඉධ භික්ඛවේ, භික්ඛු පටිසංඛා යෝනිසෝ ආහාරං ආහාරේති: නේව දවාය න මදාය න මණ්ඩනාය න විභූසනාය, යාවදේව ඉමස්ස කායස්ස ඨිතියා යාපනාය විහිංසූපරතියා බ්‍රහ්මචරියානුග්ගහාය. ඉති පුරාණඤ්ච වේදනං පටිහංඛාමි, නවඤ්ච වේදනං න උප්පාදෙස්සාමි, යාත්‍රා ච මේ භවිස්සති, අනවජ්ජතා ච ඵාසුවිහාරෝ චාති. ඒවං ඛෝ භික්ඛවේ, භික්ඛු භෝජනේ මත්තඤ්ඤූ හෝති.
3. මහණෙනි, භික්ෂුව නුවණින් සළකා ආහාර ගන්නේ කෙසේ ද? මහණෙනි, මෙහිලා භික්ෂුව නුවණින් මෙනෙහි කොට ආහාර අනුභව කරයි. එනම් ‘මේ ආහාර වළඳන්නේ ජවය පිණිස නොවෙයි. මදය පිණිස නොවෙයි. කය සැරසීම පිණිස නොවෙයි. කයෙහි අඩු තැන් පිරවීමට නොවෙයි. මේ කය පවත්වාලීම පිණිස ය. යැපීම පිණිස ය. පීඩා සංසිඳුවා ගැනීම පිණිස ය. බ්‍රහ්මචරියාවට අනුග්‍රහ පිණිස ය. මෙසේ පැරණි වේදනා නසමි. අළුත් වේදනා නූපදවන්නෙමි. මාගේ ජීවිත යාත්‍රාව වරදින් තොර බව ද, පහසු විහරණය ද වන්නේ ය’ වශයෙනි. මහණෙනි, මෙසේ භික්ෂුව නුවණින් සළකා ආහාර වළඳන්නේ වෙයි.
කථඤ්ච භික්ඛවේ, භික්ඛු ජාගරියං අනුයුත්තෝ හෝති: ඉධ භික්ඛවේ, භික්ඛු දිවසං චංකමේන නිසජ්ජාය ආවරණීයේහි ධම්මේහි චිත්තං පරිසෝධේති, රත්තියා පඨමං යාමං චංකමේන නිසජ්ජාය ආවරණීයේහි ධම්මේහි චිත්තං පරිසෝධේති, රත්තියා මජ්ඣිමං යාමං දක්ඛිණේන පස්සේන සීහසෙය්‍යං කප්පේති පාදේ පාදං අච්චාධාය, සතෝ සම්පජානෝ උට්ඨානසඤ්ඤං මනසි කරිත්වා. රත්තියා පච්ඡිමං යාමං පච්චුට්ඨාය චංකමේන නිසජ්ජාය ආවරණීයේහි ධම්මේහි චිත්තං පරිසෝධේති. ඒවං ඛෝ භික්ඛවේ, භික්ඛු ජාගරියං අනුයුත්තෝ හෝති.
4. මහණෙනි, භික්ෂුව නිදිවරා ධර්මයේ හැසිරෙන්නේ කෙසේ ද? මහණෙනි, මෙහිලා භික්ෂුව දහවල් කාලයෙහි සක්මන් කරමින් ද, වාඩිවෙමින් ද, නිවන් මග වසන ධර්මයන්ගෙන් සිත පිරිසිදු කරයි. රාත්‍රියෙහි පළමු යාමයෙහි සක්මන් කරමින් ද, වාඩිවෙමින් ද නිවන් මග ආවරණය කරන ධර්මයන්ගෙන් සිත පිරිසිදු කරයි. රාත්‍රියෙහි මධ්‍යම යාමයෙහි දකුණු පසට හැරී සිංහ සෙය්‍යාවෙන් දකුණු පාදයට වම් පාදය මදක් ඇල කොට මනා සිහියෙන් යුතුව නැගිටින සංඥාව මෙනෙහි කොට සැතපෙයි. රාත්‍රියෙහි පශ්චිම යාමයෙහි යළි නැගිට සක්මන් කරමින් ද, වාඩිවෙමින් ද නිවන් මග ආවරණය කරන ධර්මයන්ගෙන් සිත පිරිසිදු කරයි. මහණෙනි, මෙසේ භික්ෂුව නිදිවැරීමෙහි යෙදුණේ වෙයි.
ඉමේහි ඛෝ භික්ඛවේ, චතූහි ධම්මේහි සමන්නාගතෝ භික්ඛු අභබ්බෝ පරිහානාය, නිබ්බානස්සේව සන්තිකේති.
මහණෙනි, මේ සතර ධර්මයෙන් සමන්විත වූ භික්ෂුව පිරිහීමට නුසුදුසු ය. නිවනට ළං වී සිටින්නේ ය.
(ගාථා)
සීලේ පතිට්ඨිතෝ භික්ඛු ඉන්ද්‍රියේසු ච සංවුතෝ,
භෝජනම්හි ච මත්තඤ්ඤූ ජාගරියං අනුයුඤ්ජති
1. සීලයෙහි පිහිටි භික්ෂුව ඉන්ද්‍රිය සංවරයෙන් ද යුක්ත වූයේ, නුවණින් සළකා ආහාරය ද වළඳන්නේ, නිදි වැරීමෙහි යුක්ත වූයේ වෙයි.
ඒවං විහාරමාතාපී අහෝරත්තමතන්දිතෝ,
භාවයං කුසලං ධම්මං යෝගක්ඛේමස්ස පත්තියා
2. මෙසේ කෙලෙස් තවන වීරියෙන් යුක්ත ව දිවා රාත්‍රී දෙක්හි මැළි නොවී නිවන ලබන අදහසින් කුසල ධර්මයන් දියුණු කරමින් සිටින,
අප්පමාදරතෝ භික්ඛු පමාදේ භයදස්සිවා,
අභබ්බෝ පරිහානාය නිබ්බානස්සේව සන්තිකේති
3. අප්‍රමාදයෙහි ඇළුණු භික්ෂුව ප්‍රමාදයෙහි බිය දකිමින් සිටින්නේ පිරිහීමට නුසුදුසු ය. නිවනට ළං වී ම සිටින්නේ ය.
සාදු! සාදු!! සාදු!!!
අපරිහානීය සූත්‍රය නිමා විය.
