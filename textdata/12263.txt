ඛුද්දක නිකාය
ඉතිවුත්තක පාළි
2.1.8. පඨම ජනකුහන සුත්තං
2.1.8. ජනයා රැවටීම ගැන වදාළ පළමු දෙසුම
වුත්තං හේතං භගවතා, වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
නයිදං භික්ඛවේ බ්‍රහ්මචරියං වුස්සති ජනකුහනත්ථං ජනලපනත්ථං ලාභසක්කාරසිලෝකානිසංසත්ථං ‘ඉති මං ජනෝ ජානාතූ’ති. අථ ඛෝ ඉදං භික්ඛවේ බ්‍රහ්මචරියං වුස්සති සංවරත්ථඤ්ච පහානත්ථඤ්චා’ති.
“පින්වත් මහණෙනි, නිවන් පිණිස හේතුවන මේ උතුම් පැවිදි ජීවිතය (බ්‍රහ්මචරියාව) තියෙන්නේ ‘ජනතාව මේ මාව මේ විදිහට දැනගනිත්වා!’යි කියලා ජනතාව රවට්වන්න නොවෙයි. ජනතාව ලවා ගුණ කියවාගන්නත් නොවෙයි. ලාභ සත්කාර, කීර්ති ප්‍රශංසා ආදිය ලබාගන්නත් නොවෙයි. පින්වත් මහණෙනි, මේ බ්‍රහ්මචාරී වූ පිරිසිදු පැවිදි ජීවිතය තියෙන්නේ සංවර වීම පිණිසත්, සියලු කෙලෙසුන් ප්‍රහාණය කිරීම පිණිසත් විතරයි.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
“සංවරත්ථං පහානත්ථං බ්‍රහ්මචරියං අනීතිහං,
අදේසයි සෝ භගවා නිබ්බානෝගධගාමිනං
“මේ උතුම් පැවිදි ජීවිතය තියෙන්නේ සංවර වීම පිණිසයි. සියලු කෙලෙසුන් ප්‍රහාණය කිරීම පිණිසයි. මෙලොව පරලොව උවදුරු දුරු කිරීම පිණිසයි. ඒ භාග්‍යවතුන් වහන්සේ ඒ අමා නිවන වෙත පමුණුවන වැඩපිළිවෙලක් වශයෙන්මයි මේ පැවිදි ජීවිතය පෙන්වා වදාළේ.
ඒස මග්ගෝ මහත්තේහි අනුයාතෝ මහේසිහි,
යේ යේ තං පටිපජ්ජන්ති යථා බුද්ධේන දේසිතං,
දුක්ඛස්සන්තං කරිස්සන්ති සත්ථුසාසනකාරිනෝ”ති
මේ උතුම් නිවන් මග අනුගමනය කරන ලද්දේ මහා ඉසිවර මහෝත්තමයන් වහන්සේලා විසින්මයි. යම් යම් කෙනෙක් බුදු රජුන් විසින් වදාළ විදිහටම මේ නිවන් මාර්ගය පිළිපදිනවා නම්, ශාස්තෘ ශාසනය ඉටු කරන්නා වූ ඒ උත්තමයන් වහන්සේලා මේ සියලු දුක් කෙළවර කරලා දානවා.”
අයම්පි අත්ථෝ වුත්තෝ භගවතා ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
