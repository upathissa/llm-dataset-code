අංගුත්තර නිකාය
චතුක්ක නිපාතෝ
4.2.5.5. ඡවාලාත සුත්තං
4.2.5.5. සොහොන් පෙණෙල්ල උපමා කොට වදාළ දෙසුම
චත්තාරෝමේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
නේවත්තහිතාය පටිපන්නෝ නෝ පරහිතාය. පරහිතාය පටිපන්නෝ නෝ අත්තහිතාය. අත්තහිතාය පටිපන්නෝ නෝ පරහිතාය. අත්තහිතාය ච පටිපන්නෝ පරහිතාය ච.
තමාට හිත පිණිස හෝ අනුන්ට හිත පිණිස හෝ පිළිපන්නේ නොවෙයි. අනුන්ට හිත පිණිස පිළිපන්නේ වෙයි, නමුත් තමාට හිත පිණිස නොවෙයි. තමාට හිත පිණිස පිළිපන්නේ වෙයි, නමුත් අනුන්ට හිත පිණිස නොවෙයි. තමාට හිත පිණිස ත් අනුන්ට හිත පිණිස ත් පිළිපන්නේ වෙයි.
සෙය්‍යථාපි භික්ඛවේ ඡවාලාතං උභතෝ පදිත්තං මජ්ඣේ ගූථගතං නේව ගාමේ කට්ඨත්ථං ඵරති න අරඤ්ඤේ. තථූපමාහං භික්ඛවේ ඉමං පුග්ගලං වදාමි ය්වායං පුග්ගලෝ නේවත්තහිතාය පටිපන්නෝ නෝ පරහිතාය.
1. මහණෙනි, එය මෙබඳු දෙයකි. දෙපස ඇවිලගත් මැද මළමුත්‍රා වැකුණු සොහොන් පෙණෙල්ලක් ඇද්ද, එය ගමෙහි දර වලින් කළ යුතු දේ නොකරයි. වනයෙහි දර වලින් කළ යුතු දේ ද නොකරයි. මහණෙනි, යම් මේ පුද්ගලයෙක් තමාට හිත පිණිස හෝ අනුන්ට හිත පිණිස හෝ පිළිපන්නේ නොවෙයි ද, මේ පුද්ගලයා එබඳු දෙයකට උපමා කොට මම කියමි.
තත්‍ර භික්ඛවේ ය්වායං පුග්ගලෝ පරහිතාය පටිපන්නෝ නෝ අත්තහිතාය, අයං ඉමේසං ද්වින්නං පුග්ගලානං අභික්කන්තතරෝ ච පණීතතරෝ ච.
2. මහණෙනි, එහිලා යම් මේ පුද්ගලයෙක් අනුන්ට හිත පිණිස පිළිපන්නේ වෙයි, නමුත් තමාට හිත පිණිස නොවෙයි ද, මේ පුද්ගලයන් දෙදෙනා අතුරෙන් මොහු සුන්දරතර වෙයි. උසස් වෙයි.
තත්‍ර භික්ඛවේ ය්වායං පුග්ගලෝ අත්තහිතාය පටිපන්නෝ නෝ පරහිතාය, අයං ඉමේසං තිණ්ණං පුග්ගලානං අභික්කන්තතරෝ ච පණීතතරෝ ච.
3. මහණෙනි, එහිලා යම් මේ පුද්ගලයෙක් තමාට හිත පිණිස පිළිපන්නේ වෙයි, නමුත් අනුන්ට හිත පිණිස නොවෙයි ද, මේ පුද්ගලයන් තිදෙනා අතුරෙන් මොහු සුන්දරතර වෙයි. උසස් වෙයි.
තත්‍ර භික්ඛවේ ය්වායං පුග්ගලෝ අත්තහිතාය ච පටිපන්නෝ පරහිතාය ච, අයං ඉමේසං චතුන්නං පුග්ගලානං අග්ගෝ ච සෙට්ඨෝ ච පාමොක්ඛෝ ච උත්තමෝ ච පවරෝ ච.
සෙය්‍යථාපි භික්ඛවේ ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩෝ, සප්පිමණ්ඩෝ තත්ථ අග්ගමක්ඛායති, ඒවමේව ඛෝ භික්ඛවේ ය්වායං පුග්ගලෝ අත්තහිතාය ච පටිපන්නෝ පරහිතාය ච, අයං ඉමේසං චතුන්නං පුග්ගලානං අග්ගෝ ච සෙට්ඨෝ ච පාමොක්ඛෝ ච උත්තමෝ ච පවරෝ ච.
4. මහණෙනි, එහිලා යම් මේ පුද්ගලයෙක් තමාට හිත පිණිස පිළිපන්නේ වෙයි ද, අනුන්ට ත් හිත පිණිස වෙයි ද, මේ පුද්ගලයන් සිව්දෙනා අතුරෙන් මොහු අග්‍ර ද, ශ්‍රේෂ්ඨ ද, ප්‍රමුඛ ද, උත්තම ද, වඩාත් උත්තම ද වෙයි. මහණෙනි, එය මෙබඳු දෙයකි. ගවදෙනගෙන් කිරි ද, කිරෙන් දිහි ද, දිහියෙන් වෙඬරු ද, වෙඬරුවෙන් ගිතෙල් ද, ගිතෙලෙන් ගී මණ්ඩි ද ගන්නේ වෙයි නම් එහිලා අග්‍ර යැයි කියනු ලබන්නේ ගී මණ්ඩි ය. එසෙයින් ම මහණෙනි, යම් මේ පුද්ගලයෙක් තමාට හිත පිණිස පිළිපන්නේ වෙයි ද, අනුන්ට ත් හිත පිණිස වෙයි ද, මේ පුද්ගලයන් සිව්දෙනා අතුරෙන් මොහු අග්‍ර ද, ශ්‍රේෂ්ඨ ද, ප්‍රමුඛ ද, උත්තම ද, වඩාත් උත්තම ද වෙයි.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයෙහි විද්‍යමාන ව සිටිති.
සාදු! සාදු!! සාදු!!!
ඡවාලාත සූත්‍රය නිමා විය.
