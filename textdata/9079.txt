අංගුත්තර නිකාය
චතුක්ක නිපාතෝ
4.5.1.4. චතුත්ථ සප්පුරිස සුත්තං
4.5.1.4. සත්පුරුෂයා ගැන වදාළ සිව්වෙනි දෙසුම
අසප්පුරිසඤ්ච වෝ භික්ඛවේ දේසිස්සාමි අසප්පුරිසේන අසප්පුරිසතරඤ්ච සප්පුරිසඤ්ච සප්පුරිසේන සප්පුරිසතරඤ්ච. තං සුණාථ ....(පෙ)....
මහණෙනි, ඔබට අසත්පුරුෂයා ගැන ත්, අසත්පුරුෂයාට ත් වඩා අසත්පුරුෂයා ගැන ත්, සත්පුරුෂයා ගැන ත්, සත්පුරුෂයාට ත් වඩා සත්පුරුෂයා ගැන ත් දේශනා කරන්නෙමි. එය අසව්. ….(පෙ)….
කතමෝ ච භික්ඛවේ අසප්පුරිසෝ? ඉධ භික්ඛවේ ඒකච්චෝ පාණාතිපාතී හෝති. ....(පෙ).... අභිජ්ඣාලු‍ හෝති, බ්‍යාපන්නචිත්තෝ හෝති. මිච්ඡාදිට්ඨිකෝ හෝති. අයං වුච්චති භික්ඛවේ අසප්පුරිසෝ.
මහණෙනි, අසත්පුරුෂයා යනු කවරෙක් ද? මහණෙනි, මෙහිලා ඇතැමෙක් සතුන් මරන්නේ වෙයි. ….(පෙ)…. අනුන් සතු දෙයට ලෝභ කරන්නේ වෙයි. ද්වේෂ කරන්නේ වෙයි. මිසදිටු ගත්තේ වෙයි. මහණෙනි, මොහු අසත්පුරුෂයා යැයි කියනු ලැබේ.
කතමෝ ච භික්ඛවේ අසප්පුරිසේන අසප්පුරිසතරෝ? ඉධ භික්ඛවේ ඒකච්චෝ අත්තනා ච පාණාතිපාතී හෝති, පරඤ්ච පාණාතිපාතේ සමාදපේති. ....(පෙ).... අත්තනා ච අභිජ්ඣාලු‍ හෝති, පරඤ්ච අභිජ්ඣාය සමාදපේති. අත්තනා ච බ්‍යාපන්නචිත්තෝ හෝති, පරඤ්ච බ්‍යාපාදේ සමාදපේති. අත්තනා ච මිච්ඡාදිට්ඨිකෝ හෝති, පරඤ්ච මිච්ඡාදිට්ඨියා සමාදපේති. අයං වුච්චති භික්ඛවේ අසප්පුරිසේන අසප්පුරිසතරෝ.
මහණෙනි, අසත්පුරුෂයාට ත් වඩා අසත්පුරුෂයා යනු කවරෙක් ද? මහණෙනි, මෙහිලා ඇතැමෙක් තමා ත් සතුන් මරන්නේ වෙයි. අන්‍යයන් ද සතුන් මැරීමෙහි යොදවන්නේ වෙයි. ….(පෙ)…. තමා ත් අනුන් සතු දෙයට ලෝභ කරන්නේ වෙයි. අන්‍යයන් ද අනුන් සතු දෙයට ලෝභ කිරීමෙහි යොදවන්නේ වෙයි. තමා ත් ද්වේෂ කරන්නේ වෙයි. අන්‍යයන් ද ද්වේෂ කිරීමෙහි යොදවන්නේ වෙයි. තමා ත් මිසදිටු ගත්තේ වෙයි. අන්‍යයන් ද මිසදිටු ගැනීමෙහි යොදවන්නේ වෙයි. මහණෙනි, මොහු අසත්පුරුෂයාට ත් වඩා අසත්පුරුෂයා යැයි කියනු ලැබේ.
කතමෝ ච භික්ඛවේ සප්පුරිසෝ? ඉධ භික්ඛවේ ඒකච්චෝ පාණාතිපාතා පටිවිරතෝ හෝති. ....(පෙ).... අනභිජ්ඣාලු‍ හෝති, අබ්‍යාපන්නචිත්තෝ හෝති. සම්මාදිට්ඨිකෝ හෝති. අයං වුච්චති භික්ඛවේ සප්පුරිසෝ.
මහණෙනි, සත්පුරුෂයා යනු කවරෙක් ද? මහණෙනි, මෙහිලා ඇතැමෙක් සතුන් මැරීමෙන් වැළකුණේ වෙයි. ….(පෙ)…. අන් සතු දෙයට ලෝභ නොකරන්නේ වෙයි. ද්වේෂ නොකරන්නේ වෙයි. සම්දිටු ගත්තේ වෙයි. මහණෙනි, මොහු සත්පුරුෂයා යැයි කියනු ලැබේ.
කතමෝ ච භික්ඛවේ සප්පුරිසේන සප්පුරිසතරෝ? ඉධ භික්ඛවේ ඒකච්චෝ අත්තනා ච පාණාතිපාතා පටිවිරතෝ හෝති, පරඤ්ච පාණාතිපාතා වේරමණියා සමාදපේති. ....(පෙ).... අත්තනා ච අනභිජ්ඣාලු‍ හෝති. පරඤ්ච අනභිජ්ඣාය සමාදපේති. අත්තනා ච අබ්‍යාපන්නචිත්තෝ හෝති. පරඤ්ච අබ්‍යාපාදේ සමාදපේති. අත්තනා ච සම්මාදිට්ඨිකෝ හෝති. පරඤ්ච සම්මාදිට්ඨියා සමාදපේති. අයං වුච්චති භික්ඛවේ සප්පුරිසේන සප්පුරිසතරෝති.
මහණෙනි, සත්පුරුෂයාට ත් වඩා සත්පුරුෂයා යනු කවරෙක් ද? මහණෙනි, මෙහිලා ඇතැමෙක් තමා ත් සතුන් මැරීමෙන් වැළකුණේ වෙයි. අන්‍යයන් ද සතුන් මැරීමෙන් වැළකීමෙහි සමාදන් කරවන්නේ වෙයි. ….(පෙ)…. තමා ත් අන්සතු දෙයට ලෝභ නොකරන්නේ වෙයි. අන්‍යයන් ද අන් සතු දෙයට ලෝභ නොකිරීමෙහි සමාදන් කරවන්නේ වෙයි. තමා ත් ද්වේෂ නොකරන්නේ වෙයි. අන්‍යයන් ද ද්වේෂ නොකිරීමෙහි සමාදන් කරවන්නේ වෙයි. තමා ත් සම්දිටු ගත්තේ වෙයි. අන්‍යයන් ද සම්දිටු ගැනීමෙහි සමාදන් කරවන්නේ වෙයි. මහණෙනි, මොහු සත්පුරුෂයාට ත් වඩා සත්පුරුෂයා යැයි කියනු ලැබේ.
සාදු! සාදු!! සාදු!!!
චතුත්ථ සප්පුරිස සූත්‍රය නිමා විය.
