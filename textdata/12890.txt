ඛුද්දක නිකාය
සුත්ත නිපාතෝ
7. නන්ද සුත්තං
7. නන්ද නිසා වදාළ දෙසුම
1081.සන්ති ලෝකේ මුනයෝ (ඉච්චායස්මා නන්දෝ)
ජනා වදන්ති තයිදං කථංසු
ඤාණූපපන්නං නෝ මුනිං වදන්ති
උදාහු චේ ජීවිතේනූපපන්නං
(නන්ද)
ලොවේ නොයෙක් දෙනා කියති - මුනිවරු වැඩ සිටිති කියා
කොහොමද ඔය මුනිවරු ගැන - ඒ උදවිය පවසන්නේ?
ඤාණය ලැබ ගත්ත අයද - “මුනිවරු” ලෙස සළකන්නේ
තාපස දිවි ඇති අයටද - “මුනිවරු” යැයි පවසන්නේ

1082.න දිට්ඨියා න සුතියා න ඤාණේන (නන්දාති භගවා)
මුනීධ නන්ද කුසලා වදන්ති
විසේනිකත්වා අනීඝා නිරාසා
චරන්ති යේ තේ මුනයෝති බ්‍රෑමි
(භාග්‍යවතුන් වහන්සේ)
නන්දය, ඔය දේ පිළිබඳ - කරුණු දන්න උදවිය නම්
යමක් ඇසින් දුටු පමණින් - කණින් අසා ගත් පමණින්
ඤාණය ඇති වුණ පමණින් - නොකියති “මුනිවරු” විලසින්හ
හැම කෙලෙසුන් වැනසීමෙන් - සියළුම දුක් දුරුවීමෙන්
ආශා සිතිවිලි රහිතව - ලොවේ යමෙක් හැසිරේ නම්
මම ඔහු ගැන පවසාලමි - “මුනිවරයා” කියන නමින්

1083.යේ කේචිමේ සමණබ්‍රාහ්මණා සේ (ඉච්චායස්මා නන්දෝ)
දිට්ඨේන සුතේනාපි වදන්ති සුද්ධිං
සීලබ්බතේනාපි වදන්ති සුද්ධිං
අනේකරූපේන වදන්ති සුද්ධිං
කච්චිස්සු තේ භගවා තත්ථ යථා චරන්තා
අතාරු ජාතිං ච ජරං ච මාරිස
පුච්ඡාමි තං භගවා බ්‍රෑහි මේතං
(නන්ද)
භගවත් බුදු සමිඳාණනි - ඇතැම් සමණ බමුණන් මෙහි
දැකීමෙන්ද ඇසීමෙන්ද - පවසති පිරිසිදු වන බව
රකිනා ව්‍රත සීලයෙන්ද - පවසති පිරිසිදු වේ යයි
මේ අයුරින් නොයෙක් ලෙසින් - පවසති පිරිසිදු වේ යයි
භගවත් මුනිඳාණනි, කිම - එලෙසින් පවසන හැමදෙන
හැසිරෙත්මය පිරිසිදු ලෙස - ඒ අය පවසන විලසට
නිදුකාණෙනි ඒ හැම දෙන - ඉපදෙන දිරනා මේ ලොව
තරණය කර දැමූ අයද?
භාග්‍යවත් මුනිඳාණනි, විමසන මා හට එකරුණපහදා පවසාලනු මැන

1084.යේ කේචිමේ සමණබ්‍රාහ්මණා සේ (නන්දාති භගවා)
දිට්ඨේන සුතේනාපි වදන්ති සුද්ධිං
සීලබ්බතේනාපි වදන්ති සුද්ධිං
අනේකරූපේන වදන්ති සුද්ධිං
කිඤ්චාපි තේ තත්ථ යථා වදන්ති
නාතරිංසු ජාතිජරන්ති බ්‍රෑමි
(භාග්‍යවතුන් වහන්සේ)
පින්වත් නන්දයෙනි මෙලොව - සිටින ඇතැම් සමණ බමුණු
පවසත්මය පිරිසිදු බව - දැකීමෙන්ද ඇසීමෙන්ද
පවසත්මය පිරිසිදු බව - රකිනා ව්‍රත සීලයෙන්ද
පවසත්මය පිරිසිදු බව - මේ අයුරින් නොයෙක් ලෙසින්
මොන අයුරින් ඒ උදවිය - සිටියත් ඒ ලෙස කියමින්
ඉපදෙන දිරනා ලොව නම් - තරණය නොකළෝය කියමි

1085.යේ කේචිමේ සමණබ්‍රාහ්මණා සේ (ඉච්චායස්මා නන්දෝ)
දිට්ඨේන සුතේනාපි වදන්ති සුද්ධිං
සීලබ්බතේනාපි වදන්ති සුද්ධිං
අනේකරූපේන වදන්ති සුද්ධිං
(නන්ද)
භගවත් මුනිඳුනි මේ ලොව - සිටින ඇතැම් සමණ බමුණු
කියන නමුත් පිරිසිදු බව - දැකීමෙන්ද ඇසීමෙන්ද
කියන නමුත් පිරිසිදු බව - රකිනා ව්‍රත සීලයෙන්ද
කියන නමුත් පිරිසිදු බව - මේ අයුරින් නොයෙන් ලෙසින්

1086.තේ චේ මුනි බ්‍රෑසි අනෝඝතිණ්ණෝ
අථ කෝ චරහි දේවමනුස්සලෝකේ
අතාරි ජාතිං ච ජරං ච මාරිස
පුච්ඡාමි තං භගවා බ්‍රෑහි මේතං
මුනිඳාණනි ඒ හැම දෙන - මේ සැඩ තණ්හා දිය කඳ
තරණය නොම කෙරුවේ නම්
කවුරුද එහෙනම් මුනිඳුනි- මේ දෙවි මිනිසුන්ගෙ ලොවේ
ඉපදෙන දිරනා ලෝකය - තරණය කොට එතෙර ගියේ
භගවත් මුනිඳාණනි මම - විමසා සිටිනෙමි එකරුණ
පහදා දෙනු මැන මා හට

1087.නාහං සබ්බේ සමණබ්‍රාහ්මණා සේ (නන්දාති භගවා)
ජාතිජරාය නිවුතාය බ්‍රෑමියේ සූධ දිට්ඨං ව සුතං මුතං වා
සීලබ්බතං වා පි පහාය සබ්බං
අනේකරූපම්පි පහාය සබ්බං
තණ්හං පරිඤ්ඤාය අනාසවා සේ
තේ වේ නරා ඕඝතිණ්ණාති බ්‍රෑමි
(භාග්‍යවතුන් වහන්සේ)
පින්වත් නන්දයෙනි මෙමා - නොකියමි හැම සමණ බමුණු
සිටිති කියා එහි රැඳෙමින් - ඉපදෙන දිරනා ලොව තුළ
නැණැති යම් කෙනෙක් මෙලොවේ - දැකීමෙන්ද ඇසීමෙන්ද
රකිනා ව්‍රත සීලයෙන්ද - පිරිසිදු වේ යන අදහස
හැම ලෙසින්ම බැහැරට කොට - සිතේ තිබෙන තණ්හා ගැන
නුවණින් අවබෝධ කෙරුව - කෙලෙස් රහිත බවද ලැබුව
ඒ නුවණින් යුතු සමණා - සංසාරේ සැඩ දිය කඳ
තරණය කොට එතෙරට ගිය - බව පවසාලන්නෙමි මම

1088.ඒතාභිනන්දාමි වචෝ මහේසිනෝ (ඉච්චායස්මා නන්දෝ)
සුකිත්තිතං ගෝතම නූපධීකං
යේ සූධ දිට්ඨං ව සුතං මුතං වා
සීලබ්බතං වා පි පහාය සබ්බං
අනේක රූපම්පි පහාය සබ්බං
තණ්හං පරිඤ්ඤාය අනාසවා සේ
අහං පි තේ ඕඝතිණ්ණාති බ්‍රෑමීති
(නන්ද)
මහ ඉසිවර මුනිඳාණනි - ඔබ පැවසූ සියළු වචන
මම පිළිගන්නෙමි සතුටින්ගෞතම බුදුසමිඳාණනි,
පහදා දුන් සේක හොඳින් - නිකෙලෙස් වූ අමානිවන
යම් කිසි කෙනෙකුන් මෙලොවේ-ඇසින් දුටුව පමණින් හෝ
කණින් ඇසුව පමණින් හෝ - රකිනා ව්‍රත සීලෙන් හෝ
පිරිසිදු වන බව පවසන - සියළුම මත බැහැරට කොට
ඒ අයුරින් නොයෙක් ලෙසින් - ඇති හැම මත බැහැරට කොට
සිතේ තිබෙන තණ්හා ගැන - නුවණින් අවබෝධ කෙරුව
කෙලෙස් රහිත බවද ලැබුව - ඒ පින්වත් උදවිය නම්
සංසාරේ සැඩ දිය කඳ - තරණය කොට එතෙරට ගිය
බවද මමත් පවසාලමි

නන්ද සුත්තං සත්තමං.
නන්ද නිසා වදාළ දෙසුම මෙහි සත් වැන්න වේ.
සාදු! සාදු!! සාදු!!!
