අංගුත්තර නිකාය
පඤ්චක නිපාතෝ
5.1.4.9. පුත්ත සුත්තං
5.1.4.9. පුත්‍රයා ගැන වදාළ දෙසුම
පඤ්චිමානි භික්ඛවේ ඨානානි සම්පස්සන්තා මාතාපිතරෝ පුත්තං ඉච්ඡන්ති කුලේ ජායමානං. කතමානි පඤ්ච?
මහණෙනි, මේ පස් කරුණ දකින මව්පියවරු තම පවුලට දරුවෙකු ලැබීම ගැන කැමති වෙති. ඒ කවර කරුණු පසක් ද යත්;
භතෝ වා නෝ භරිස්සති. කිච්චං වා නෝ කරිස්සති. කුලවංසෝ චිරං ඨස්සති. දායජ්ජං පටිපජ්ජති. අථ වා පන පේතානං කාලකතානං දක්ඛිණං අනුප්පදස්සතීති. ඉමානි ඛෝ භික්ඛවේ පඤ්ච ඨානානි සම්පස්සන්තා මාතාපිතරෝ පුත්තං ඉච්ඡන්ති කුලේ ජායමානන්ති.
අප විසින් පෝෂණය කරනු ලබන මොහු අපව ද පෝෂණය කරන්නේ ය. අපගේ කටයුතු ද කරන්නේ ය. අපගේ කුල පරම්පරාව ද බොහෝ කල් පවත්වන්නේ ය. දායාදය මැනැවින් පරිහරණය කරන්නේ ය. එමෙන් ම මියගොස් පරලොව ගියවුන් උදෙසා පින් පිණිස දානාදී පින්කම් කරන්නේ ය යනුවෙනි.
මහණෙනි, මේ පස් කරුණ දකින මව්පියවරු තම පවුලට දරුවෙකු ලැබීම ගැන කැමති වෙති.
(ගාථා)
පඤ්ච ඨානානි සම්පස්සං පුත්තං ඉච්ඡන්ති පණ්ඩිතා,
භතෝ වා නෝ භරිස්සති කිච්චං වා නෝ කරිස්සති
1. නුවණැති මව්පියෝ පස් කරුණක් දකිමින් දරුවෙකු ප්‍රාර්ථනා කරති. අප පෝෂණය කරනු ලබන මොහු අප ව ද පෙරලා පෝෂණය කරන්නේ ය. අපගේ කටයුතු ද කරන්නේ ය.
කුලවංසෝ චිරං ඨස්සති දායජ්ජං පටිජ්ජති,
අථවා පන පේතානං දක්ඛිණං අනුපදස්සති
2. කුලවංශය බොහෝ කල් පවත්වන්නේ ය. දායාදය මැනැවින් පරිහරණය කරන්නේ ය. එමෙන් ම මිය පරලොව ගිය කල්හී දන්පැන් පුදන්නේය.
ඨානානේතානි සම්පස්සං පුත්තං ඉච්ඡන්ති පණ්ඩිතා,
තස්මා සන්තෝ සප්පුරිසා කතඤ්ඤූ කතවේදිනෝ
3. නුවණැත්තෝ මේ කරුණු පස දකිමින් දරුවෙකු ප්‍රාර්ථනා කරති. එහෙයින් ශාන්ත වූ සත්පුරුෂ වූ කෙලෙහිගුණ දන්නා කෙලෙහි ගුණ සිහිකරනා දරුවෝ,
භරන්ති මාතාපිතරෝ පුබ්බේ කතමනුස්සරං,
කරොන්ති නේසං කිච්චානි යථා තං පුබ්බකාරිනං
4. තමන්ට කළ උපකාර සිහි කරමින් ඒ මව්පියන් පෝෂණය කරති. ඔවුන් විසින් පූර්වයෙහි කරන ලද කටයුතු ද ඔවුන් කළ පරිද්දෙන් ම කරති.
ඕවාදකාරී භතපෝසී කුලවංසං අහාපයං,
සද්ධෝ සීලේන සම්පන්නෝ පුත්තෝ හෝති පසංසියෝති
5. මව්පියන්ගේ අවවාදයට අනුව කටයුතු කරන, තමා පෝෂණය කළ දෙමව්පියන් පෙරළා පෝෂණය කරන, කුලවංශය නොපිරිහෙලන සැදැහැවත් සීල සම්පන්න වූ පුත්‍රයා ප්‍රශංසා ලැබිය යුත්තේ ය.
සාදු! සාදු!! සාදු!!!
පුත්ත සූත්‍රය නිමා විය.
