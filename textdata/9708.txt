අංගුත්තර නිකාය
පඤ්චක නිපාතෝ
5.3.2.2. පච්ඡාසමණ සුත්තං
5.3.2.2. උවටැන් සඳහා ගෙන යන පසු ශ්‍රමණයා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතෝ පච්ඡාසමණෝ න ආදාතබ්බෝ. කතමේහි පඤ්චහි:
මහණෙනි, පස් කරුණකින් සමන්නාගත භික්ෂුව උවටැන් සඳහා පසු ශ්‍රමණයෙකු වශයෙන් නොගත යුත්තේ ය. ඒ කවර පස් කරුණකින් ද යත්;
අතිදූරේ වා ගච්ඡති අච්චාසන්නේ වා, න පත්තපරියාපන්නං ගණ්හාති, ආපත්තිසාමන්තා භණමානං න නිවාරේති, භණමානස්ස අන්තරන්තරා කථං ඕපාතේති, දුප්පඤ්ඤෝ හෝති ජළෝ ඒළමූගෝ.
ඉතා දුරින් හෝ යයි, ඉතාමත් ළඟින් හෝ යයි. පාත්‍රයෙන් දුන් දෙය නොගන්නේ වෙයි. ඇවතට පත් විය හැකි වචන කතා කරන්නාව නොවළක්වන්නේ වෙයි. උපාධ්‍යායන් වහන්සේ කතා කරමින් සිටියදී මැදට පැන කතා කරන්නේ වෙයි. බුද්ධිමත් නොවූයේ, කෙළතොළු වූයේ දුෂ්ප්‍රාඥ වූයේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ පච්ඡාසමණෝ න ආදාතබ්බෝ.
මහණෙනි, මේ පස් කරුණෙන් සමන්නාගත භික්ෂුව උවටැන් සඳහා පසු ශ්‍රමණයෙකු වශයෙන් නොගත යුත්තේ ය.
පඤ්චහි භික්ඛවේ, ධම්මේහි සමන්නාගතෝ පච්ඡාසමණෝ ආදාතබ්බෝ. කතමේහි පඤ්චහි:
මහණෙනි, පස් කරුණකින් සමන්නාගත භික්ෂුව උවටැන් සඳහා පසු ශ්‍රමණයෙකු වශයෙන් ගත යුත්තේ ය. ඒ කවර පස් කරුණකින් ද යත්;
නාතිදූරේ ගච්ඡති න අච්චාසන්නේ, පත්තපරියාපන්නං ගණ්හාති, ආපත්තිසාමන්තා භණමානං නිවාරේති, භණමානස්ස න අන්තරන්තරා කථං ඕපාතේති, පඤ්ඤවා හෝති අජළෝ අනේළමූගෝ.
ඉතා දුරින් හෝ නොයයි, ඉතාමත් ළඟින් හෝ නොයයි. පාත්‍රයෙන් දුන් දෙය ගන්නේ වෙයි. ඇවතට පත් විය හැකි වචන කතා කරන්නාව වළක්වන්නේ වෙයි. උපාධ්‍යායන් වහන්සේ කතා කරමින් සිටියදී මැදට පැන කතා නොකරන්නේ වෙයි. බුද්ධිමත් වූයේ, කෙළතොළු නොවූයේ ප්‍රඥාවන්ත වූයේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ පච්ඡාසමණෝ ආදාතබ්බෝති.
මහණෙනි, මේ පස් කරුණෙන් සමන්නාගත භික්ෂුව උවටැන් සඳහා පසු ශ්‍රමණයෙකු වශයෙන් ගත යුත්තේ ය.
සාදු! සාදු!! සාදු!!!
පච්ඡාසමණ සූත්‍රය නිමා විය.
