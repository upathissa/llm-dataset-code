ඛුද්දක නිකාය
සුත්ත නිපාතෝ
9. මාගන්දිය සුත්තං
9. මාගන්දිය බමුණා නිසා වදාළ දෙසුම
839.දිස්වාන තණ්හං අරතිං රගඤ්ච
නාහෝසි ඡන්දෝ අපි මේථුනස්මිං
කිමේවිදං මුත්තකරීසපුණ්ණං
පාදාපි නං සම්ඵුසිතුං න ඉච්ඡේ
(භාග්‍යවතුන් වහන්සේ,)
තණ්හා අරතී ද රගා - යන අය දුටු කලට පවා
මෛථුනයේ හැසිරෙන්නට - සිතක් පහළ නොවීය මට
මුත්‍ර වලින් අසුචින් පිරි - මෙවැනි සිරුරු දුටුව කලට
කුමන දෙයක් මුල් කරගෙන - සිතක් පහළ කරගන්ටද?
පාදයකින් වත් කිසිදින - නො රිසිය පහසක් ලබන්ට

840.ඒතාදිසං වේ රතනං න ඉච්ඡසි
නාරිං නරින්දේහි බහූහි පත්ථිතං
දිට්ඨිග්ගතං සීලවතානුජීවිතං
භවූපපත්තිඤ්ච වදේසි කීදිසං
(මාගන්දිය බමුණා,)
රජදරුවන් විසින් බොහෝ - නිතරම පතමින් සිටිනා
මේ වැනි වනිතා මැණිකක් - ලබන්ට ඔබ අකමැති නම්
ඔබ දරනා ආකල්ප ද - ගෙවනා ඔය සිල්වත් කම්
උපදින්නට පතනා ලොව - ගැන පැවසුව මැනවි අපට

841.ඉදං වදාමීති න තස්ස හෝති(මාගන්දියාති භගවා)
ධම්මේසු නිච්ඡෙය්‍ය සමුග්ගහීතං
පස්සඤ්ච දිට්ඨීසු අනුග්ගහාය
අජ්ඣත්තසන්තිං පවිනං අදස්සං
(භාග්‍යවතුන් වහන්සේ,)
මාගන්දිය බමුණාණෙනි,දැඩි ලෙස ගත් වාදයන් ද - එහි පැටලෙන මානයන් ද
මතුකොට “පවසමි මෙය මම” - යන මතයක් නැත මා හට
මතවාදය තුළ තිබෙනා - මේ දොස ගැන මා හඳුනා
ඒ කිසිවක් සිතට නොගෙන - “ජීවිතයේ තිබෙන සුවය”
දැකගෙන කල් ගෙවමි මෙමා

842.විනිච්ඡයා යානි පකප්පිතානි (ඉති මාගන්දියෝ)
තේ වේ මුනි බ්‍රෑසි අනුග්ගහාය
අජ්ඣත්තසන්තීති යමේතමත්ථං
කථං නු ධීරේහි පවේදිිතං තං
(මාගන්දිය බමුණා,)
සිතකට පැටලෙනා වාද - කිසිවක් හා නොමැති හාද
සැබැවින් ඔබ පැවසූ ඔය - කරුණ ගැනය මුණිඳාණනි
නුවණැත්තන් විසින් ලොවේ - කුමන දෙයක් මුල් කරගෙන
පවසන අරුතක් තිබේ ද - ජීවිතයේ ඇති සුව ගැන?

843.න දිට්ඨියා න සුතියා න ඤාණේන (මාගන්දියාති භගවා)
සීලබ්බතේනාපි න සුද්ධිමාහ
අදිට්ඨියා අස්සුතියා අඤාණා
අසීලතා අබ්බතා නෝපි තේන
ඒතේ ච නිස්සජ්ජ අනුග්ගහාය
සන්තෝ අනිස්සාය භවං න ජප්පේ
(භාග්‍යවතුන් වහන්සේ,)
මාගන්දිය බමුණාණනි,හුදෙක් වාද මතයෙන් හෝ - කණට වැටුන දෙයකින් හෝ
නුවණක් ලද පමණින් හෝ - රැකගත් සිල්පදයෙන් හෝ
පැහැදිලි සැනසිලි සුවයක් - ලැබේ කියා නොකියමි මම
අවබෝධයෙකින් බැහැරව - දහම් ඇසීමක් ද නැතිව
නුවණක් ඇති වී නොමැතිව - රැකගත් සීලයක් නැතිව
පැහැදිලි සැනසිලි සුවයක් - නොලැබේ යැයි පවසමි මම

844.නෝ චේ කිර දිට්ඨියා න සුතියා න ඤාණේන (ඉති මාගන්දියෝ)
සීලබ්බතේනාපි න විසුද්ධිමාහ
අදිට්ඨියා අස්සුතියා අඤාණා
අසීලතා අබ්බතා නෝපි තේන
මඤ්ඤාමහං මෝමුහමේව ධම්මං
දිට්ඨියා ඒකේ පච්චෙන්ති සුද්ධිං
(මාගන්දිය බමුණා,)
තිබෙන වාද මතයෙන් හෝ - කණට වැටුන දෙයකින් හෝ
නුවණක් ලද පමණින් හෝ - රැකගත් සිල් පදයෙන් හෝ
පැහැදිලි සැනසිලි සුවයක් - ලැබේ කියා නො කියන ඔබ
අවබෝධයෙකින් බැහැරව - දහම් ඇසීමක් ද නැතිව
නුවණක් ඇති වී නොමැති ව - රැකගත් සීලයක් නැතිව
පැහැදිලි සැනසිලි සුවයක් - නො ලැබේ යයි පවසන ඔබ
කියා සිටින දහම ද ඔය - දකිමි මුළාවක් විලසට
සමහර උදවිය කැමති ය - මතවාදෙන් සැප ලබන්ට

845.දිට්ඨිඤ්ච නිස්සාය අනුපුච්ඡමානෝ (මාගන්දියාති භගවා)
සමුග්ගහීතේසු පමෝහමාග
ඉතෝ ච නාද්දක්ඛි අණුම්පි සඤ්ඤං
තස්මා තුවං මෝමුහතෝ දහාසි
(භාග්‍යවතුන් වහන්සේ,)
මත වාදය ඇති නිසා ය - යළි යළි එ කරුණ අසන්නෙ
මුළාවක්ම තුළ දැඩිලෙස - පැටලී ගෙන එය කියන්නෙ
නො දිටිමි ඔබ කිව්ව මතෙන් - යන්තම් හැඳිනීමක් හෝ
දුටුව ද ඔබ තම මතයට - දැඩිලෙස රැවටී ඇති බව

846.සමෝ විසේසි උද වා නිහීනෝ
යෝ මඤ්ඤති සෝ විවදේථ තේන
තීසු විධාසු අවිකම්පමානෝ
සමෝ විසේසීති න තස්ස හෝති
සමවෙමි - ඉහළින් සිටිනෙමි - නැතහොත් මම ළාමක වෙමි
යන මේ මිම්මෙන් මනිනා - අයයි වාද සකසන්නේ
කිසිවෙක් තුළ මෙ මාන තුන - නොම සැකසේ නම් කිසිවිට
ඉහළින් සිටිනෙමි - සමවෙමි - ළාමක වෙමි යන කිසිවක්
ඔහු හට නම් නොමැත්තේය

847.සච්චන්ති සෝ බ්‍රාහ්මණෝ කිං වදෙය්‍
මුසාති වා සෝ විවදේථ කේන
යස්මිං සමං විසමං වාපි නත්ථි
ස කේන වාදං පටිසංයුජෙය්‍ය
ඒ අරහත් බමුණු තෙමේ,වාද කරන්ට ද කුමකට - මෙය “ඇත්තක්” යයි කියමින්
වාද කරන්ට ද කා හා - මෙය “බොරුවක්” යයි කියමින්
කිසිවක් ගැන කෙනෙකුන් ගැන - සම විසමෙ ට කිසිවක් නැති
කෙනා කවර මිම්මක් ගෙන - වාදයකට පැටලෙන්ට ද?

848.ඕකම්පහාය අනිකේතසාරී
ගාමේ අකුබ්බං මුනි සන්ථවානි
කාමේහි රිත්තෝ අපුරෙක්ඛරානෝ
කථං න විග්ගය්හ ජනේන කයිරා
සියළු ඇල්ම බැහැර කෙරුව -තණ්හා නොමැතිව හැසිරෙන
මුනිඳුන් ගම් පියස තුළද - නිවැරදි ලෙස හැසිරෙන්නේ
කිසිදු කාම හිතක් නොමැති - අමුතු ඉලක්කයක් නොමැති
මුනිවරු නොකරත්ම ය ලොව - ජනයා සමඟින් පැටලිලි

849.යේහි විවිත්තෝ විචරෙය්‍ය ලෝකේ
න තානි උග්ගය්හ වදෙය්‍ය නාගෝ
ඒලම්බුජං කණ්ටකං වාරිජං යථා
ජලේන පංකේන ච නූපලිත්තං
ඒවං මුනී සන්තිවාදෝ අගිද්ධෝ
කාමේ ච ලෝකේ ච අනූපලිත්තෝ
හැම මතයෙන් වෙන් වී ගිය -හේ හැසිරෙන්නේ ලොව තුළ
වාදයකට නො ම පැටලී - සිටියි ඇත් රජෙක් විලසට
දිය හා මඩ නො ම තැවරුන - දියෙහි පිපුන පියුමක් ලෙස
ගිජු නොම වී කිසි දෙයකට - සැනසිලි මග ගැනම කියන
මුනිවරු නම් කිසි දිනයක - නො ඇලෙත් මේ කාම ලොවට

850.න වේදගූ දිට්ඨියා න මුතියා
ස මානමේති න හි තම්මයෝ සෝ
න කම්මුනා නෝපි සුතේන නෙය්‍
අනුපනීතෝ ස නිවේසනේසු
දහමේ පරතෙරට පැමිණි - කෙනා නොයත්මය වාදෙට
අවබෝධෙන් සිටිනා විට - නොයත්ය කිසිවිට මානෙට
කරනා කිසි දෙයකින් හෝ - ඇසෙනා යම් දෙයකින් හෝ
වෙනසක් කළ නොහැක ලොවේ - හේ අරහත් මුනිඳුන් වේ
ලොවේ කිසිම අරමුණකට - හිත නොම පැටලේ කිසිවිට

851.සඤ්ඤා විරත්තස්ස න සන්ති ගන්ථා
පඤ්ඤා විමුත්තස්ස න සන්ති මෝහා
සඤ්ඤඤ්ච දිට්ඨිඤ්ච යේ අග්ගහේසුං
තේ ඝට්ටයන්තා විචරන්ති ලෝකේති
හඳුනා ගත් කිසිවක් තුළ - ඇල්මක් නැති මුනිඳුන් තුළ
නැත්තේ ම ය දැක ගන්නට - දුක හැදෙනා අකුසල් ගැට
නුවණ දියුණු කොට මැනවින් - නිදහස් වුන මුනිඳුන් තුළ
නැත්තේම ය දැකගන්නට - භවයේ රැඳෙනා රැවටිලි
හඳුනා ගත් කිසි දෙයකට - හට ගත් මතවාදයකට
පැටලෙන අය හැසිරෙත් ලොව - ගැටෙමින් එකිනෙකා සමඟ

මාගන්දිය සුත්තං නිට්ඨිතං.
මාගන්දිය බමුණා නිසා වදාළ දෙසුම නිමා විය.
සාදු! සාදු!! සාදු!!!
