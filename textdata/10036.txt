අංගුත්තර නිකාය
පඤ්චක නිපාතෝ
5.5.3.10. දුතිය කණ්හසප්ප සුත්තං
5.5.3.10. කළු නයා ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ආදීනවා කණ්හසප්පේ. කතමේ පඤ්ච:
මහණෙනි, කළු නයාගේ මේ ආදීනව පසකි. ඒ කවර පසක් ද යත්;
කෝධනෝ, උපනාහී, ඝෝරවිසෝ, දුජීව්හෝ, මිත්තදුභී.
ක්‍රෝධ ඇත්තේ වෙයි. බද්ධ වෛර ඇත්තේ වෙයි. ඝෝර විෂ ඇත්තේ වෙයි. දිව දෙකක් ඇත්තේ වෙයි. මිත්‍රද්‍රෝහී වූයේ වෙයි.
ඉමේ ඛෝ භික්ඛවේ පඤ්ච ආදීනවා කණ්හසප්පේ.
මහණෙනි, මේ වනාහී කළු නයාගේ ආදීනව පස යි.
ඒවමේව ඛෝ භික්ඛවේ පඤ්ච ආදීනවා මාතුගාමේ. කතමේ පඤ්ච:
එසෙයින් ම මහණෙනි, ස්ත්‍රියගේ මේ ආදීනව පසකි. ඒ කවර පසක් ද යත්;
කෝධනෝ, උපනාහී, ඝෝරවිසෝ, දුජීව්හෝ, මිත්තදුභී.
ක්‍රෝධ ඇත්තී වෙයි. බද්ධ වෛර ඇත්තී වෙයි. ඝෝර විෂ ඇත්තී වෙයි. දිව දෙකක් ඇත්තී වෙයි. මිත්‍රද්‍රෝහී වූවා වෙයි.
තත්‍රිදං භික්ඛවේ මාතුගාමස්ස ඝෝරවිසතා: යේභුය්‍යේන භික්ඛවේ මාතුගාමෝ තිබ්බරාගෝ. තත්‍රිදං භික්ඛවේ මාතුගාමස්ස දුජීව්හතා: යේභුය්‍යේන භික්ඛවේ මාතුගාමෝ පිසුනාවාචෝ. තත්‍රිදං භික්ඛවේ මාතුගාමස්ස මිත්තදුභිතා: යේභුය්‍යේන භික්ඛවේ මාතුගාමෝ අතිචාරිනී.
මහණෙනි, එහිලා ස්ත්‍රියගේ ඝෝර විෂ යනු මෙය යි. මහණෙනි, බොහෝ සෙයින් ස්ත්‍රිය දරුණු රාග ඇත්තී ය. මහණෙනි, එහිලා ස්ත්‍රියගේ දිව දෙකක් තිබීම යනු මෙය යි. මහණෙනි, ස්ත්‍රිය බොහෝ සෙයින් කේලාම් කියන්නී ය. මහණෙනි, එහිලා ස්ත්‍රියගේ මිත්‍රද්‍රෝහී බව යනු මෙය යි. මහණෙනි, බොහෝ සෙයින් ස්ත්‍රිය සැමියා ඉක්මවා යන්නී වෙයි.
ඉමේ ඛෝ භික්ඛවේ පඤ්ච ආදීනවා මාතුගාමේති.
මහණෙනි, මේ වනාහී ස්ත්‍රියගේ ආදීනව පස යි.
සාදු! සාදු!! සාදු!!!
දුතිය කණ්හසප්ප සූත්‍රය නිමා විය.
දීඝචාරිකවග්ගෝ තතියෝ.
තුන් වෙනි දීඝචාරික වර්ගය අවසන් විය.
තස්සුද්දානං:
එහි පිළිවෙළ උද්දානය යි :
දීඝචාරිකං ද්වේ වුත්තා අතිනිවාසමච්ඡරේ
ද්වේ ච කුලූපගා භෝගා භත්තං සප්පාපරේ දුවේති
දීඝචාරික සූත්‍ර දෙක, අතිනිවාස සූත්‍රය, මච්ඡරී සූත්‍රය, කුලූපග සූත්‍ර දෙක, භෝග සූත්‍රය, උස්සූරභත්ත සූත්‍රය සහ කණ්හසප්ප සූත්‍ර දෙක වශයෙන් මෙහි සූත්‍ර දශයකි.
