අංගුත්තර නිකාය
අට්ඨක නිපාතෝ
8.2.4.4. මහා චෝරංග සුත්තං
8.2.4.4. මහා සොරාගේ ගතිගුණ ගැන වදාළ දෙසුම
(සාවත්ථිනිදානං)
සැවැත් නුවර දී ය …..
අට්ඨහි භික්ඛවේ, අංගේහි සමන්නාගතෝ මහාචෝරෝ ඛිප්පං පරියාපජ්ජති, න චිරට්ඨිතිකෝ හෝති. කතමේහි අට්ඨහි:
මහණෙනි, ගතිගුණ අටකින් යුක්ත වූ මහා සොරා වහා අවසානයට පත් වෙයි. බොහෝ කල් නොපවතියි. ඒ කවර අටක් ද යත්;
අප්පහරන්තස්ස පහරති, අනවසේසං ආදියති, ඉත්ථිං හනති, කුමාරිං දූසේති, පබ්බජිතං විලු‍ම්පති, රාජකෝසං විලු‍ම්පති, අච්චාසන්නේ කම්මං කරෝති, න ච නිධානකුසලෝ හෝති, ඉමේහි ඛෝ භික්ඛවේ, අට්ඨහංගේහි සමන්නාගතෝ මහාචෝරෝ ඛිප්පං පරියාපජ්ජති, න චිරට්ඨිතිකෝ හෝති.
පහර නොදෙන්නහුට පහර දෙයි. ඉතිරි නොකොට ම පැහැර ගනියි. ස්ත්‍රිය මරයි. කුමරිය දූෂණය කරයි. පැවිද්දා සතු දේ ත් පැහැර ගනියි. රාජ භාණ්ඩාගාරය පැහැර ගනියි. ඉතා නුදුරෙහි සොරකම් කරයි. ලත් දෙය නිධන් කරගන්නට දක්ෂ නොවෙයි.
මහණෙනි, මේ ගතිගුණ අටෙන් යුක්ත වූ මහා සොරා වහා අවසානයට පත් වෙයි. බොහෝ කල් නොපවතියි.
අට්ඨහි භික්ඛවේ, අංගේහි සමන්නාගතෝ මහාචෝරෝ න ඛිප්පං පරියාපජ්ජති, චිරට්ඨිතිකෝ හෝති. කතමේහි අට්ඨහි:
මහණෙනි, ගතිගුණ අටකින් යුක්ත වූ මහා සොරා ඉක්මනින් අවසානයට පත් නොවෙයි. බොහෝ කල් පවතියි. ඒ කවර අටක් ද යත්;
න අප්පහරන්තස්ස පහරති, න අනවසේසං ආදියති, න ඉත්ථිං හන්ති, න කුමාරිං දූසේති, න පබ්බජිතං විලු‍ම්පති, න රාජකෝසං විලු‍ම්පති, න අච්චාසන්නේ කම්මං කරෝති, නිධාන කුසලෝ ච හෝති. ඉමේහි ඛෝ භික්ඛවේ, අට්ඨහි අංගේහි සමන්නාගතෝ මහාචෝරෝ න ඛිප්පං පරියාපජ්ජති, චිරට්ඨිතිකෝ හෝති.
පහර නොදෙන්නහුට පහර නොදෙයි. ඉතිරි කොට පැහැර ගනියි. ස්ත්‍රිය නොමරයි. කුමරිය දූෂණය නොකරයි. පැවිද්දා සතු දේ පැහැර නොගනියි. රාජ භාණ්ඩාගාරය පැහැර නොගනියි. ඉතා නුදුරෙහි සොරකම් නොකරයි. ලත් දෙය නිධන් කරගන්නට දක්ෂ වෙයි.
මහණෙනි, මේ ගතිගුණ අටෙන් යුක්ත වූ මහා සොරා ඉක්මනින් අවසානයට පත් නොවෙයි. බොහෝ කල් පවතියි.
සාදු! සාදු!! සාදු!!!
මහා චෝරංග සූත්‍රය නිමා විය.
