ඛුද්දක නිකාය
සුත්ත නිපාතෝ
15. අත්තදණ්ඩ සුත්තං
15. ජීවිතයට ලැබෙන හිංසාව ගැන වදාළ දෙසුම
939.අත්තදණ්ඩා භයං ජාතං ජනං පස්සථ මේධගං
සංවේගං කිත්තයිස්සාමි යථා සංවිජිතං මයා
දඬුවම් ලද විට තමන්ට - බිය හටගන්නේ හැම විට
එහෙත් රණ්ඩු කරනා යස - බලව් බාල ජනයා දෙස
මේ ගැන මසිතේ හටගත් - සංවේගය ගැන ඔබ හට
කියා සිටින්නෙමි දැන් මම

940.ඵන්දමානං පජං දිස්වා මච්ඡේ අප්පෝදකේ යථා
අඤ්ඤමඤ්ඤේහි ව්‍යාරුද්ධේ දිස්වා මං භයමාවිසි
ඉතා කුඩා වතුර වළක - දඟලන මාළුන් රැළ ලෙස
එරෙහි වෙමින් ඔවුනොවුන්ට - ක්‍රෝධෙන් දඟළන අය දැක
හටගති මාගේ සිත තුළ - සංවේගය සමග බියක්

941.සමන්තමසාරෝ ලෝකෝ දිසා සබ්බා සමේරිතා
ඉච්ඡා භවනමත්තනෝ නාද්දසාසිං අනෝසිතං
බැලූ බැලූ හැම පැත්තේ - හරයක් නම් නැත මෙ ලොවේ
කම්පිත වී ඇත හැම තැන - මේ කෙළෙසුන්ගෙන් සැකසුන
ආශාවෙන් සිටින නමුත් - තම තමන්ගෙ යහපත ගැන
එබඳු කිසි තැනක් නම් මෙහි - දැක ගන්නට නොමැත්තේය

942.ඕසානෙත්වේව ව්‍යාරුද්ධේ දිස්වා මේ අරතී අහු
අථෙත්ථ සල්ලං අද්දක්ඛිං දුද්දසං හදයනිස්සිතං
ඔවුනොවුන්ට එරෙහි වෙලා - බෙදී සිටින මේ අයගේ
අවසන් කාලය දුටු විට - මා තුළ ඇති වේ අරතිය
හදවත් තුළ කිඳා බැස්ස - පහසුවකින් දැක්ක නොහැකි
දුක හදනා කෙළෙස් යහුල - දැක ගත්තෙමි මා නිසි ලෙස

943.යේන සල්ලේන ඕතිණ්ණෝ දිසා සබ්බා විධාවති
තමේව සල්ලං අබ්බුය්හ න ධාවති න සීදති
කෙලෙස් යහුලකින් පහරක් - වැදුන විටදි ඒ උදවිය
දුවයි තියෙන හැම දෙසටම
ඒ යහුලම මුලිනුපුටා - බැහැර කෙරුව විට හෙතෙමේ
නොදුවන්නේමය කිසිවිට - නොගිලෙන්නේමය කිසිවිට

944.තත්‍ථ සික්ඛානුගීයන්ති
යානි ලෝකේ ගථිතානි න තේසු පසුතෝ සියා
නිබ්බිජ්ඣ සබ්බසෝ කාමේ
සික්ඛේ නිබ්බාන මත්තනෝ
ලොවේ තිබෙන සැප ලබන්ට - ඉගෙන ගනිති නොයෙක් ශිල්ප
නුවණැත්තා නම් එලෙසින් - සැප පසුපස හඹා නොයයි
කාමය වෙනුවෙන් විඳිනා - දුක දැක කළකිරෙමින් හේ
කෙලෙස් ගින්න නිවා ගන්ට - හික්මෙන්නේමය හැමවිට

945.සච්චෝ සියා අප්පගබ්භෝ අමායෝ රිත්තපේසුනෝ
අක්කෝධනෝ ලෝභපාපං වේවිච්ඡං විතරේ මුනි
සත්‍යයෙන්ම කල් ගෙවමින් - දහම තුළම කීකරු වී
මායාවෙන් බැහැරට වී - කේළමක්ද නොම කියමින්
ක්‍රෝරෝධ සිතක් නැති මුනිඳුන් - ලෝභ මසුරුකම පාපය
ඉක්මවමින් යන්නේ වේ

946.නිද්දං තන්දිං සහේ ථීනං පමාදේන න සංවසේ
අතිමානේ න තිට්ඨෙය්‍ය නිබ්බානමනසෝ නරෝ
මැඩලයි හේ හැම තිස්සෙම - නින්ද මෙන්ම අලස බවද
එක් නොම වේ හේ කිසිවිට - ප්‍රමාදයත් සමඟ ලොවේ
මාන්නයෙන් තොර වුන හේ - සිටී නිවන් දකින සිතින්

947.මෝසවජ්ජේ න නිය්‍යේථ රූපේ ස්නේහං න කුබ්බයේ
මානඤ්ච පරිජානෙය්‍ය සාහසා විරතෝ චරේ
බොරුබස් කිසිවක් නොකියන-රූපය ගැන සෙනෙහස නැති
මානෙ සැබෑ තතු දකිමින් - වසයි දරුණු බවින් තොරව

948.පුරාණං නාභිනන්දෙය්‍ය නවේ ඛන්තිං න කුබ්බයේ
හීයමානේ න සෝචෙය්‍ය ආකාසං න සිතෝ සියා
අතීතෙ ගැන සතුටු නොවේ - රුචි නොකරයි වත්මනටද
නැසෙනා දෙය වැනසෙන විට - ඒ දෙය ගැන සෝක නොවෙයි
අහස විලස පැතිර තිබෙන - ඇල්ම ඇසුරු නොකරයි හේ

949.ගේධං බ්‍රෑමි මහෝඝෝති ආජවං බ්‍රෑමි ජප්පනං
ආරම්මණං පකප්පනං කාමපංකෝ දුරච්චයෝ
කාමෙට ඇති වන ගිජු බව - බලවත් වේගයකින් යුතු
සැඩ පහරක් බව පවසමි - දුවනා විට එය පසුපස
යළි යළි නැග එයි ආශා
කාමය යන මඩගොහොරුව - තරණය සුළුපටු නොවේය
හිතෙන්ම සැකසෙමින් තිබෙන - බලවත් අරමුණක්ය එය

950.සච්චා අවොක්කම්ම මුනි ථලේ තිට්ඨති බ්‍රාහ්මණෝ
සබ්බං සෝ පටිනිස්සජ්ජ ස වේ සන්තෝති වුච්චති
සත්‍ය තුලින් බැහැර නොගිය - මුනිඳු නිවන් තලයට පත්හැම
අකුසලයෙන් දුරු වූ - ඒ බමුණිඳු ශාන්ත යයි
නුවණැත්තෝ පවසත්මය

951. ස වේ විද්වා ස වේදගූ ඤත්වා ධම්මං අනිස්සිතෝ
සම්මා සෝ ලෝකේ ඉරියානෝ න පිහේතී’ධ කස්සචි
සදහම් දැක ගත්ත කෙනා - සිටියි නොම බැඳී කිසිවක
හෙතෙමේ මේ ලෝකය තුළ - ඉරියව් හසුරුවයි හොඳින්
කිසිම දෙයක් කෙරෙහි ලොවේ - ආශා ඇති කර නොගනී

952.යෝධ කාමේ අච්චතරි සංගං ලෝකේ දුරච්චයං
න සෝ සෝචති නාජ්ඣේති ඡින්නසෝතෝ අබන්ධනෝ
අසීරුවෙන් ජයගත යුතු - කාම බැඳුම් ඇති ලෝකේ
යමෙක් කාමයන් පිළිබඳ - ඇල්ම බැහැර කෙරුවේ නම්
සෝක නොවේ හේ කිසිදා - ගිලී නොයයි හේ කිසිදා
සිඳ බිඳ සැඩ වතුර පහර - බැඳුම් රහිත වූයේ වේ

953.යං පුබ්බේ තං විසෝසේහි පච්ඡා තේ මාහු කිඤ්චනං
මජ්ඣේ චේ නෝ ගහෙස්සසි උපසන්තෝ චරිස්සසි
තිබුණෙද පෙර කෙලෙස් ඔබට - ඒ හැම වියලා දමන්න
අනාගතේ උපදින්නට - කෙලෙස් නොවේවා ඔබ හට
වර්තමානයේ ඇති වන - කෙලෙසුන් නැතිනම් ඔබ හට
මුළුමණින්ම සැනසී ගොස් - හැසිරෙන්නට හැකිය ඔබට

954.සබ්බසෝ නාමරූපස්මිං යස්ස නත්ථි මමායිතං
අසතා ච සෝචති ස වේ ලෝකේ න ජිය්‍යති
නාම රූප ගැන හැම ලෙස - මමත්වයක් නොමැති කලට
මමත්වයක් නැති බැවින්ම - ශෝක නොම කරයි හේ නම්
සැබැවින් ඔහුමය මෙ ලොවේ - නොපිරිහෙමින් වසන කෙනා

955.යස්ස නත්ථි ඉදං මේති පරේසං වාපි කිඤ්චනං
මමත්තං සෝ අසංවින්දං නත්ථි මේති න සෝචති
යමෙකුන් හට නොමැත්තේද - මම මාගේ යයි කිසිවක්
අනුන්ගෙ දේවල්ය කියා - කිසිවක් ඔහු හට නොමැතිද
මමත්වයෙන් තොරව වසන - ඔහු හට සෝකයක් නොමැත
“අනේ නොමැත මට මේ දේ” - කියමින් කම්පා නොමවෙයි

956.අනිට්ඨුරී අනනුගිද්ධෝ අනේජෝ සබ්බධී සමෝ
තමානිසංසං පබ්‍රෑමි පුච්ඡිතෝ අවිකම්පිනං
ඉරිසියාව නැත ඔහු හට - ගිජු බවක්ද නැත ඔහු තුල
ආශාවන් රහිතය හේ - හැම තැන සම ලෙස පවතී
කම්පාවක් නැත ඔහු හට - තිබෙනා අනුසස් මෙය වේ

957.අනේජස්ස විජානතෝ නත්ථි කාචි නිසංඛිති
විරතෝ සෝ වියාරම්භා ඛේමං පස්සති සබ්බධී
තණ්හා රහිතව වසනා - සදහම් දුටු මුනිඳුන් හට
සංසාරය සකසා දෙන - කිසිම දෙයක් නොමැත්තේය
සංසාරෙන් තොර වූ හේ - නොමැත යළිත් එය හදන්නෙ
බැලූ බැලූ තැන ඔහු හට - කෙම් බිමක්ය පෙනී යන්නෙ

958.න සමේසු න ඕමේසු න උස්සේසු වදතේ මුනි
සන්තෝ සෝ වීතමච්ඡේරෝ නාදේති න නිරස්සතීති
තමා සිටින්නේ සම වූ - පිරිස අතර කියමින් හෝ
හීන පිරිස අතරත හෝ - උසස් පිරිස අතරත හෝ
සිටිනා බව නොකියන හේ - මසුරු මල ද දුරු කරමින්
සැනසුන සිතකින් යුතු වී - කිසිවක් ගන්නේ ද නොවේ
දෙන්නට කිසිවක් ද නොවේ - හේ අරහත් මුනිඳුන් වේ

අත්තදණ්ඩ සුත්තං නිට්ඨිතං.
ජීවිතයට ලැබෙව හිංසාව ගැන වදාළ දෙසුම නිමා විය.
සාදු! සාදු!! සාදු!!!
