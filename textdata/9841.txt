අංගුත්තර නිකාය
පඤ්චක නිපාතෝ
5.4.1.2. දුතිය සම්මත්තනියාම සුත්තං
5.4.1.2. ආර්ය මාර්ගයට බැසගැනීම ගැන වදාළ දෙවන දෙසුම
(සාවත්ථිනිදානං)
සැවැත් නුවර දී ය ……
පඤ්චහි භික්ඛවේ, ධම්මේහි සමන්නාගතෝ සුණන්තෝපි සද්ධම්මං අභබ්බෝ නියාමං ඔක්කමිතුං කුසලේසු ධම්මේසු සම්මත්තං. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව සද්ධර්මය අසන්නේ නමුත් කුසල් දහම් තුළ ආර්ය මාර්ගයට බැසගන්නට අසමර්ථ වෙයි. ඒ කවර කරුණු පසකින් ද යත්;
කථං පරිභෝති. කථිකං පරිභෝති. අත්තානං පරිභෝති. දුප්පඤ්ඤෝ හෝති ජළෝ ඒළමූගෝ. අනඤ්ඤාතේ අඤ්ඤාතමානී හෝති.
දහම් කථාවට පරිභව කරයි. ධර්ම කථිකයාට පරිභව කරයි. තමාට පරිභව කරයි. නුවණ නොවැඩෙන්නේ කෙළතොළු වූයේ දුෂ්ප්‍රාඥ වෙයි. අවබෝධ නොකළ දෙය පිළිබඳව අවබෝධ වූයේය යන මාන්නය ඇත්තේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ සුණන්තෝපි සද්ධම්මං අභබ්බෝ නියාමං ඔක්කමිතුං කුසලේසු ධම්මේසු සම්මත්තං.
මහණෙනි, මේ පස් කරුණෙන් සමන්විත වූ භික්ෂුව සද්ධර්මය අසන්නේ නමුත් කුසල් දහම් තුළ ආර්ය මාර්ගයට බැසගන්නට අසමර්ථ වෙයි.
පඤ්චහි භික්ඛවේ, ධම්මේහි සමන්නාගතෝ සුණන්තෝ සද්ධම්මං භබ්බෝ නියාමං ඔක්කමිතුං කුසලේසු ධම්මේසු සම්මත්තං. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව සද්ධර්මය අසන්නේ කුසල් දහම් තුළ ආර්ය මාර්ගයට බැසගන්නට සමර්ථ වෙයි. ඒ කවර කරුණු පසකින් ද යත්;
න කථං පරිභෝති. න කථිකං පරිභෝති. න අත්තානං පරිභෝති. පඤ්ඤවා හෝති අජළෝ අනේළමූගෝ න අනඤ්ඤාතේ අඤ්ඤාතමානී හෝති.
දහම් කථාවට පරිභව නොකරයි. ධර්ම කථිකයාට පරිභව නොකරයි. තමාට පරිභව නොකරයි. ජඩ නොවූයේ කෙළතොළු නොවූයේ ප්‍රඥාවන්ත වෙයි. අවබෝධ නොකළ දෙය පිළිබඳව අවබෝධ වූයේය යන මාන්නය නැත්තේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ සුණන්තෝ සද්ධම්මං භබ්බෝ නියාමං ඔක්කමිතුං කුසලේසු ධම්මේසු සම්මත්තන්ති.
මහණෙනි, මේ පස් කරුණෙන් සමන්විත වූ භික්ෂුව සද්ධර්මය අසන්නේ කුසල් දහම් තුළ ආර්ය මාර්ගයට බැසගන්නට සමර්ථ වෙයි.
සාදු! සාදු!! සාදු!!!
දුතිය සම්මත්තනියාම සූත්‍රය නිමා විය.
