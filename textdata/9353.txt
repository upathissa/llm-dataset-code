අංගුත්තර නිකාය
පඤ්චක නිපාතෝ
5.1.3.9. චංකමානිසංස සුත්තං
5.1.3.9. සක්මන් භාවනාවෙහි අනුසස් ගැන වදාළ දෙසුම
පඤ්චිමේ භික්ඛවේ චංකමේ ආනිසංසා. කතමේ පඤ්ච?
මහණෙනි, සක්මන් භාවනාවෙහි මේ අනුසස් පසකි. ඒ කවර පසක් ද යත්;
අද්ධානක්ඛමෝ හෝති. පධානක්ඛමෝ හෝති. අප්පාබාධෝ හෝති. අසිතපීතඛායිතසායිතං සම්මා පරිණාමං ගච්ඡති. චංකමාධිගතෝ සමාධි චිරට්ඨිතිකෝ හෝති.
බොහෝ දුර ගමන් යෑම ඉවසිය හැක්කේ ය. ප්‍රධන් වීර්යය ඉවසිය හැක්කේ ය. අල්පාබාධ බව ඇත්තේ ය. වළඳන ලද, පානය කරන ලද, අනුභව කරන ලද, රස විඳින ලද දෙය මනාකොට දිරවා යන්නේ ය. සක්මනෙහි ඇති කරගත් සමාධිය බොහෝ කල් තිබෙන්නේ ද වෙයි.
ඉමේ ඛෝ භික්ඛවේ පඤ්ච චංකමේ ආනිසංසාති.
මහණෙනි, සක්මන් භාවනාවෙහි මේ අනුසස් පස යි.
සාදු! සාදු!! සාදු!!!
චංකමානිසංස සූත්‍රය නිමා විය.
