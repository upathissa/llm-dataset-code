අංගුත්තර නිකාය
අට්ඨක නිපාතෝ
8.1.2.8. ඉත්ථිබන්ධන සුත්තං
8.1.2.8. ස්ත්‍රියගේ බන්ධනය ගැන වදාළ දෙසුම
(සාවත්ථි නිදානං)
සැවැත් නුවර දී ය …..
අට්ඨහි භික්ඛවේ ආකාරේහි පුරිසෝ ඉත්ථිං බන්ධති, කතමේහි අට්ඨහි:
මහණෙනි, අට ආකාරයකින් පුරුෂයා ස්ත්‍රිය බැඳ තබයි. ඒ කවර අට ආකාරයකින් ද යත්;
රූපේන භික්ඛවේ පුරිසෝ ඉත්ථිං බන්ධති, හසිතේන භික්ඛවේ පුරිසෝ ඉත්ථිං බන්ධති. භණිතේන භික්ඛවේ පුරිසෝ ඉත්ථිං බන්ධති. ගීතේන භික්ඛවේ පුරිසෝ ඉත්ථිං බන්ධති. රුණ්ණේන භික්ඛවේ පුරිසෝ ඉත්ථිං බන්ධති. ආකප්පේන භික්ඛවේ පුරිසෝ ඉත්ථිං බන්ධති. වනභංගේන භික්ඛවේ, පුරිසෝ ඉත්ථිං බන්ධති. ඵස්සේන භික්ඛවේ පුරිසෝ ඉත්ථිං බන්ධති. ඉමේහි ඛෝ භික්ඛවේ අට්ඨහි ආකාරේහි පුරිසෝ ඉත්ථිං බන්ධති, තේ භික්ඛවේ සත්තා සුබද්ධා යේ ඵස්සේන බද්ධාති.
මහණෙනි, රූපයෙන් පුරුෂයා ස්ත්‍රිය බැඳ තබයි. මහණෙනි, සිනහවෙන් පුරුෂයා ස්ත්‍රිය බැඳ තබයි. මහණෙනි, කථාවෙන් පුරුෂයා ස්ත්‍රිය බැඳ තබයි. මහණෙනි, ගී ගැයීමෙන් පුරුෂයා ස්ත්‍රිය බැඳ තබයි. මහණෙනි, හැඬීමෙන් පුරුෂයා ස්ත්‍රිය බැඳ තබයි. මහණෙනි, ආකල්පයෙන් පුරුෂයා ස්ත්‍රිය බැඳ තබයි. මහණෙනි, වනමල් ආදී තෑගි වලින් පුරුෂයා ස්ත්‍රිය බැඳ තබයි. මහණෙනි, ස්පර්ශයෙන් පුරුෂයා ස්ත්‍රිය බැඳ තබයි.
මහණෙනි, මේ අට ආකාරයෙන් පුරුෂයා ස්ත්‍රිය බැඳ තබයි. මහණෙනි, යම් සත්වයෝ ස්පර්ශයෙන් බැඳී ගියාහු වෙත් ද, ඔවුන් දරුණු ලෙස බැඳී ගියාහු ය.
සාදු! සාදු!! සාදු!!!
ඉත්ථිබන්ධන සූත්‍රය නිමා විය.
