අංගුත්තර නිකාය
චතුක්ක නිපාතෝ
4.6.2. පරියේසනා සුත්තං
4.6.2. සෙවීම් ගැන වදාළ දෙසුම
චතස්සෝ ඉමා භික්ඛවේ අනරියපරියේසනා කතමා චතස්සෝ?
මහණෙනි, මේ අනාර්ය සෙවීම් සතරකි. ඒ කවර සතරක් ද යත්;
ඉධ භික්ඛවේ ඒකච්චෝ අත්තනා ජරාධම්මෝ සමානෝ ජරාධම්මං යේව පරියේසති. අත්තනා ව්‍යාධිධම්මෝ සමානෝ ව්‍යාධිධම්මං යේව පරියේසති. අත්තනා මරණධම්මෝ සමානෝ මරණධම්මං යේව පරියේසති. අත්තනා සංකිලේසධම්මෝ සමානෝ සංකිලේසධම්මං යේව පරියේසති.
මහණෙනි, මෙහිලා ඇතැමෙක් තමා ත් මහළු වන ස්වභාවයෙන් යුතු ව මහළු වන ස්වභාවයෙන් යුතු දෙයක් ම සොයයි. තමා ත් රෝගී වන ස්වභාවයෙන් යුතු ව රෝගී වන ස්වභාවයෙන් යුතු දෙයක් ම සොයයි. තමා ත් මැරෙන ස්වභාවයෙන් යුතු ව මැරෙන ස්වභාවයෙන් යුතු දෙයක් ම සොයයි. තමා ත් කිලිටි වන ස්වභාවයෙන් යුතු ව කිලිටි වන ස්වභාවයෙන් යුතු දෙයක් ම සොයයි.
ඉමා ඛෝ භික්ඛවේ චතස්සෝ අනරියපරියේසනාති.
මහණෙනි, මේ වනාහී අනාර්ය සෙවීම් සතර යි.
චතස්සෝ ඉමා භික්ඛවේ අරියපරියේසනා. කතමා චතස්සෝ?
මහණෙනි, මේ ආර්ය සෙවීම් සතරකි. ඒ කවර සතරක් ද යත්;
ඉධ භික්ඛවේ ඒකච්චෝ අත්තනා ජරාධම්මෝ සමානෝ ජරාධම්මේ ආදීනවං විදිත්වා අජරං අනුත්තරං යෝගක්ඛේමං නිබ්බානං පරියේසති. අත්තනා ව්‍යාධිධම්මෝ සමානෝ ව්‍යාධිධම්මේ ආදීනවං විදිත්වා අව්‍යාධිං අනුත්තරං යෝගක්ඛේමං නිබ්බානං පරියේසති. අත්තනා මරණධම්මෝ සමානෝ මරණධම්මේ ආදීනවං විදිත්වා අමතං අනුත්තරං යෝගක්ඛේමං නිබ්බානං පරියේසති. අත්තනා සංකිලේසධම්මෝ සමානෝ සංකිලේසධම්මේ ආදීනවං විදිත්වා අසංකිලිට්ඨං අනුත්තරං යෝගක්ඛේමං නිබ්බානං පරියේසති.
මහණෙනි, මෙහිලා ඇතැමෙක් තමා මහළු වන ස්වභාවයෙන් යුතු ව සිට මහළු වන ස්වභාවයෙහි ආදීනව දැක මහළු නොවන අනුත්තර වූ ක්ලේශ යෝගයෙන් මිදීම වූ අමා නිවන සොයයි. තමා රෝගී වන ස්වභාවයෙන් යුතු ව සිට රෝගී වන ස්වභාවයෙහි ආදීනව දැක රෝගී නොවන අනුත්තර වූ ක්ලේශ යෝගයෙන් මිදීම වූ අමා නිවන සොයයි. තමා මැරෙන ස්වභාවයෙන් යුතු ව සිට මැරෙන ස්වභාවයෙහි ආදීනව දැක නොමැරෙන අනුත්තර වූ ක්ලේශ යෝගයෙන් මිදීම වූ අමා නිවන සොයයි. තමා කිලිටි වන ස්වභාවයෙන් යුතු ව සිට කිලිටි වන ස්වභාවයෙහි ආදීනව දැක නොකිලිටි අනුත්තර වූ ක්ලේශ යෝගයෙන් මිදීම වූ අමා නිවන සොයයි.
ඉමේ ඛෝ භික්ඛවේ චතස්සෝ අරියපරියේසනාති.
මහණෙනි, මේ වනාහී ආර්ය සෙවීම් සතර යි.
සාදු! සාදු!! සාදු!!!
පරියේසනා සූත්‍රය නිමා විය.
