අංගුත්තර නිකාය
චතුක්ක නිපාතෝ
4.1.2.5. අග්ගපඤ්ඤත්ති සුත්තං
4.1.2.5. අග්‍ර පැණවීම් ගැන වදාළ දෙසුම
“චතස්සෝ ඉමා, භික්ඛවේ, අග්ගපඤ්ඤත්තියෝ. කතමා චතස්සෝ?
මහණෙනි, මේ අග්‍ර පැණවීම් සතරකි. ඒ කවර සතරක් ද යත්;
ඒතදග්ගං, භික්ඛවේ, අත්තභාවීනං යදිදං - රාහු අසුරින්දෝ.
1. මහණෙනි, යම් මේ රාහු අසුරේන්ද්‍ර තෙමේ වෙයි ද, මෙතෙමේ ආත්මභාව ලාභීන් අතුරෙන් අග්‍ර වෙයි.
ඒතදග්ගං, භික්ඛවේ, කාමභෝගීනං යදිදං - රාජා මන්ධාතා.
2. මහණෙනි, යම් මේ මහාමන්ධාතු නම් රජෙක් වෙයි ද, මෙතෙමේ කාමභෝගීන් අතුරෙන් අග්‍ර වෙයි.
ඒතදග්ගං, භික්ඛවේ, ආධිපතෙය්‍යානං යදිදං - මාරෝ පාපිමා.
3. මහණෙනි, යම් මේ පාපී වූ මාර තෙමේ වෙයි ද, මෙතෙමේ ලොවෙහි අධිපති බව දරන්නවුන් අතුරෙන් අග්‍ර වෙයි.
සදේවකේ, භික්ඛවේ, ලෝකේ සමාරකේ සබ්‍රහ්මකේ සස්සමණබ්‍රාහ්මණියා පජාය සදේවමනුස්සාය තථාගතෝ අග්ගමක්ඛායති අරහං සම්මාසම්බුද්ධෝ.
4. මහණෙනි, දෙවියන් සහිත වූ මරුන් සහිත වූ බඹුන් සහිත වූ ශ්‍රමණ බ්‍රාහ්මණයන් සහිත වූ දෙව් මිනිස් ප්‍රජාවෙන් යුතු ලෝකයෙහි තථාගත අරහත් සම්මා සම්බුදුරජාණන් වහන්සේ අග්‍ර යැයි කියනු ලැබේ.
ඉමා ඛෝ, භික්ඛවේ, චතස්සෝ අග්ගපඤ්ඤත්තියෝ”ති.
මහණෙනි, මේ වනාහී සතරක් වූ අග්‍ර ප්‍රඥප්තියෝ ය.
“රාහුග්ගං අත්තභාවීනං, මන්ධාතා කාමභෝගිනං;මාරෝ ආධිපතෙය්‍යානං, ඉද්ධියා යසසා ජලං.

ආත්මභාවීන් අතුරෙන් රාහු අසුරේන්ද්‍ර තෙමේ අග්‍ර වෙයි. කාමභෝගීන් අතුරෙන් මන්ධාතු සක්විති රජතෙමේ අග්‍ර වෙයි. ආධිපත්‍ය දරන්නවුන් අතුරෙන් මහා පරිවාර ඉර්ධියෙන් යුතු, කීර්තියෙන් යුතුව බබලන මාරයා අග්‍ර වෙයි.
“උද්ධං තිරියං අපාචීනං, යාවතා ජගතෝ ගති;සදේවකස්ස ලෝකස්ස, බුද්ධෝ අග්ගෝ පවුච්චතී”ති.

උඩ, මැද, යට යම්තාක් ලෝකයෙහි ගති ඇද්ද, දෙවියන් සහිත ලෝකයෙහි බුදුරජාණන් වහන්සේ අග්‍ර යැයි කියනු ලැබේ.
අග්ගපඤ්ඤත්ති සූත්‍රය නිමා විය.
