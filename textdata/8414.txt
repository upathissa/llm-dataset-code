අංගුත්තර නිකාය
චතුක්ක නිපාතෝ
4.1.4.9. උජ්ජාය සුත්තං
4.1.4.9. උජ්ජාය බ්‍රාහ්මණයාට වදාළ දෙසුම
අථ ඛෝ උජ්ජායෝ බ්‍රාහ්මණෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ උජ්ජායෝ බ්‍රාහ්මණෝ භගවන්තං ඒතදවෝච:
එකල්හී උජ්ජාය බ්‍රාහ්මණ තෙමේ භාග්‍යවතුන් වහන්සේ කරා පැමිණියේ ය. පැමිණ භාග්‍යවතුන් වහන්සේ සමඟ සතුටු වූයේ ය. සතුටු විය යුතු පිළිසඳර කතා බහේ යෙදී එකත්පස් ව හුන්නේ ය. එකත්පස් ව හුන් උජ්ජාය බ්‍රාහ්මණ තෙමේ භාග්‍යවතුන් වහන්සේගෙන් මෙකරුණ විමසී ය.
භවම්පි නෝ ගෝතමෝ යඤ්ඤං වණ්ණේතීති?
“භවත් ගෞතමයන් වහන්සේ ත් යාගය වර්ණනා කරන සේක් ද?”
න ඛෝ අහං බ්‍රාහ්මණ, සබ්බං යඤ්ඤං වණ්ණේමි. න පනාහං බ්‍රාහ්මණ, සබ්බං යඤ්ඤං න වණ්ණේමි. යථාරූපේ ඛෝ බ්‍රාහ්මණ, යඤ්ඤේ ගාවෝ හඤ්ඤන්ති, අජේළකා හඤ්ඤන්ති, කුක්කුටසූකරා හඤ්ඤන්ති, විවිධා පාණා සංඝාතං ආපජ්ජන්ති, ඒවරූපං ඛෝ අහං බ්‍රාහ්මණ, සාරම්භං යඤ්ඤං න වණ්ණේමි. තං කිස්ස හේතු? ඒවරූපං හි බ්‍රාහ්මණ, සාරම්භං යඤ්ඤං න උපසංකමන්ති අරහන්තෝ වා අරහමග්ගං වා සමාපන්නා.
“බ්‍රාහ්මණය, මම සියළු යාගය වර්ණනා නොකරමි. එමෙන් ම බ්‍රාහ්මණය, මම නොවර්ණනා ද නොකරමි. බ්‍රාහ්මණය, යම්බදු යාගයකදී ගවයෝ මරත් ද, එළු බැටළුවෝ මරත් ද, කුකුළෝ ඌරෝ මරත් ද, විවිධ ප්‍රාණීහු වධයට පැමිණෙත් ද, බ්‍රාහ්මණය, මෙබඳු වූ ප්‍රාණවධ සහිත යාගය මම වර්ණනා නොකරමි. එයට හේතුව කුමක් ද? බ්‍රාහ්මණය, මෙබඳු වූ ප්‍රාණවධ සහිත ව කරන යාගය සඳහා රහතන් වහන්සේලා හෝ රහත් මගට පිළිපන් කෙනෙක් හෝ සහභාගී නොවෙති.
යථාරූපේ ච ඛෝ බ්‍රාහ්මණ, යඤ්ඤේ න ගාවෝ හඤ්ඤන්ති, න අජේළකා හඤ්ඤන්ති, න කුක්කුටසූකරා හඤ්ඤන්ති, න විවිධා පාණා සංඝාතං ආපජ්ජන්ති. ඒවරූපං ඛෝ අහං බ්‍රාහ්මණ, නිරාරම්භං යඤ්ඤං වණ්ණේමි, යදිදං නිච්චදානං අනුකුලයඤ්ඤං. තං කිස්ස හේතු: ඒවරූපං හි බ්‍රාහ්මණ, නිරාරම්භං යඤ්ඤං උපසංකමන්ති අරහන්තෝ වා අරහමග්ගං වා සමාපන්නාති.
බ්‍රාහ්මණය, යම්බදු යාගයකදී ගවයෝ නොනැසෙත් ද, එළු බැටළුවෝ නොනැසෙත් ද, කුකුළෝ ඌරෝ නොනැසෙත් ද, විවිධ ප්‍රාණීහු වධයට නොපැමිණෙත් ද, බ්‍රාහ්මණය, එබඳු වූ හිංසා රහිත යාගය මම වර්ණනා කරමි. යම් මේ නිත්‍ය දානයක් ඇද්ද, කුල පිළිවෙලින් දෙන දානයක් ඇද්ද, එය යි. බ්‍රාහ්මණය, එබඳු වූ හිංසා රහිත යාගයට රහතන් වහන්සේලා ද, රහත් මගට පිළිපන් අය ද සහභාගී වෙති.
(ගාථා)
අස්සමේධං පුරිසමේධං සම්මාපාසං වාජපෙය්‍යං නිරග්ගලං,
මහායඤ්ඤා මහාරම්භා න තේ හොන්ති මහප්ඵලා
1. අස්සමේධ, පුරිසමේධ, සම්මාපාස, වාජපෙය්ය, නිරග්ගල ආදී සත්ව හිංසා ඇති මහා යාගයෝ වෙත් ද, මේවා මහත්ඵල නොවෙති.
අජේළකා ච ගාවෝ ච විවිධා යත්ථ හඤ්ඤරේ,
න තං සම්මග්ගතා යඤ්ඤං උපයන්ති මහේසිනෝ
2. යම් යාගයකදී එළු බැටලුවෝ ද, ගවයෝ ද, විවිධ ප්‍රාණීහු ද ඝාතනය වෙත් නම් එබඳු වූ යාගයන් කරා යහපත් මගෙහි පිළිපන් මහාර්ෂිවරු නොපැමිණෙති.
යං ච යඤ්ඤං නිරාරම්භං යජන්ති අනුකුලං සදා,
අජේළකා ච ගාවෝ ච විවිධා නෙත්ථ හඤ්ඤරේ
3. යම් යාගයක් ප්‍රාණීන් හිංසා රහිත වෙත් ද, එය හැම කල්හි අනුකූල වෙයි. ඒ යාගයන්හි එළු බැටළුවන්, ගවයන්, විවිධ ප්‍රාණීහු නොනැසෙති.
තං ච සම්මග්ගතා යඤ්ඤං උපයන්ති මහේසිනෝ,
ඒතං යජේථ මේධාවී ඒසෝ යඤ්ඤෝ මහප්ඵලෝ
4. මෙවැනි යාගය කරා යහපත් මගට පිළිපන් මහර්ෂීහු පැමිණෙති. නුවණැති කෙනා මේ යාගය කරන්නේ ය. මේ යාගය මහත්ඵල සහිත ය.
ඒතං හි යජමානස්ස සෙය්‍යෝ හෝති න පාපියෝ,
යඤ්ඤෝ ච විපුලෝ හෝති පසීදන්ති ච දේවතාති
5. මේ යාගය කරන තැනැත්තාට යහපතක් ම වෙයි. වරදක් නොවෙයි. යාගය ත් විපුල පල දෙයි. දෙවියෝ ත් පහදිති.
සාදු! සාදු!! සාදු!!!
උජ්ජාය සූත්‍රය නිමා විය.
