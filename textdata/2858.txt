සංයුත්ත නිකාය
නිදාන වග්ගෝ
7.1.10. කුම්භණ්ඩ සුත්තං
7.1.10. කුම්භණ්ඩ සූත්‍රය
371. ඉධාහං ආවුසෝ ගිජ්‌ඣකූටා පබ්‌බතා ඕරෝහන්තෝ අද්‌දසං කුම්‌භණ්‌ඩං පුරිසං වේහාසං ගච්‌ඡන්‌තං. සෝ ගච්‌ඡන්‌තෝපි තේව අණ්ඩේ ඛන්‌ධේ ආරෝපෙත්‌වා ගච්‌ඡති. නිසීදන්‌තෝපි තෙස්‌වේව අණ්ඩේසු නිසීදති. තමේනං ගිජ්‌ඣාපි කාකාපි කුලලාපි අනුපතිත්‌වා අනුපතිත්‌වා විතච්‌ඡෙන්‌ති විරාජෙන්‌ති. සෝ සුදං අට්‌ටස්‌සරං කරොති. ....(පෙ).... (අථ ඛෝ භගවා ....(පෙ)....) ඒසෝ භික්ඛවේ සත්‌තෝ ඉමස්‌මිං යේව රාජගහේ ගාමකූටෝ අහෝසි ....(පෙ).... (ඒවරූපං අත්‌තභාවපටිලාභං) පටිසංවේදයතී’ති.
371. ප්‍රිය ආයුෂ්මතුනි, මෙහි මම ගිජුකුළු පව්වෙන් පහළට වඩිද්දී ආකාසයේ ඇවිද ඇවිද යන කළගෙඩියක් වැනි අණ්ඩකෝෂයක් ඇති පුරුෂ රූපයක් දැක්කා. ඉතින් ඒ කළගෙඩියක් වැනි අණ්ඩකෝෂය කරේ තියාගෙනයි ඇවිදින්නේ. වාඩි වෙනකොට ඒ අණ්ඩකෝෂය මතයි වාඩි වෙන්නේ. ඔහුව භූත ගිජුලිහිණියොත්, කාක්කොත්, උකුස්සොත් පන්න පන්න ගිහින් මස් ඉර ඉරා, කඩ කඩා කනවා. එතකොට ඒ කළගෙඩියක් වැනි අණ්ඩකෝෂය ඇති පුරුෂ රූපය වේදනාවෙන් කෑගහනවා. එතකොට මට මෙහෙම හිතුණා. ‘අයියෝ! විශ්මිතයි. අයියෝ! පුදුම සහගතයි. මෙබඳු ආකාර සත්වයෙකුත් ඉන්නවා නෙව. මෙබඳු ආකාර යක්ෂ ජීවිතයකුත් තියෙනවා නෙව. මෙබඳු ආකාර ඉපදීමකුත් තියෙනවා නෙව කියල’ .... (පෙ) .... පින්වත් මහණෙනි, ඔය සත්වයා මේ රජගහ නුවර ම හිටපු (පව් කරපු) නඩුකාරයෙක්. ඔය පුද්ගලයා ඒ කර්මයේ විපාක වශයෙන් අවුරුදු බොහෝ ගණනක්, අවුරුදු සිය ගණනක්, අවුරුදු දහස් ගණනක්, අවුරුදු ලක්ෂ ගණනක් නිරයේ පැහුණා. අන්තිමේ දී ඒ පාපයේ ඉතුරු විපාක විඳවන්නටයි ඔය විදිහේ උපතක් ලබාගෙන විඳෝ විඳෝ ඉන්නේ,
සාදු! සාදු!! සාදු!!!
කුම්භණ්ඩ සූත්‍රය නිමා විය.
පඨමෝ වග්ගෝ.
පළමුවෙනි වර්ගය අවසන් විය.
තස්‌සුද්‌දානං.
අට්‌ඨි පේසි උභෝ හි ගෝඝාතකා,
පිණ්‌ඩසාකුණියෝ නිච්‌ඡවෝරබ්‌භි,
අසි සූකරිකෝ සත්‌ති මාගවී,
උසුකාරණිකෝ සූචි සාරථි,
යෝ ච සිඛ්ඛීයති සූචකෝ හි සෝ,
අණ්‌ඩභාරී අහු ගාමකූටකෝති.
