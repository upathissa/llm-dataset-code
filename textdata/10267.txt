අංගුත්තර නිකාය
ඡක්ක නිපාතෝ
6.1.4.9. කම්මනිදාන සුත්තං
6.1.4.9. කර්මයට පසුබිම් වූ දෙය ගැන වදාළ දෙසුම
සාවත්ථිනිදානං .....
සැවැත් නුවර දී ය .....
තීණිමානි භික්ඛවේ නිදානානි කම්මානං සමුදයාය. කතමානි තීණි:
මහණෙනි, කර්මයන්ගේ හටගැනීමට පසුබිම් වූ කරුණු තුනකි. ඒ කවර කරුණු තුනක් ද යත්;
ලෝභෝ නිදානං කම්මානං සමුදයාය. දෝසෝ නිදානං කම්මානං සමුදයාය. මෝහෝ නිදානං කම්මානං සමුදයාය.
කර්මයන්ගේ හටගැනීමට ලෝභය පසුබිම් වෙයි. කර්මයන්ගේ හටගැනීමට ද්වේෂය පසුබිම් වෙයි. කර්මයන්ගේ හටගැනීමට මෝහය පසුබිම් වෙයි.
න භික්ඛවේ ලෝභා අලෝභෝ සමුදේති. අථ ඛෝ භික්ඛවේ ලෝභා ලෝභෝව සමුදේති. න භික්ඛවේ දෝසා අදෝසෝ සමුදේති. අථ ඛෝ භික්ඛවේ දෝසා දෝසෝව සමුදේති. න භික්ඛවේ මෝහා අමෝහෝ සමුදේති. අථ ඛෝ භික්ඛවේ මෝහා මෝහෝව සමුදේති.
මහණෙනි, ලෝභයෙන් අලෝභය හට නොගනියි. නමුත් මහණෙනි, ලෝභයෙන් ලෝභය ම උපදියි. මහණෙනි, ද්වේෂයෙන් මෛත්‍රිය හට නොගනියි. නමුත් මහණෙනි, ද්වේෂයෙන් ද්වේෂය ම උපදියි. මහණෙනි, මෝහයෙන් ප්‍රඥාව හට නොගනියි. නමුත් මහණෙනි, මෝහයෙන් මෝහය ම උපදියි.
න භික්ඛවේ ලෝභජේන කම්මේන දෝසජේන කම්මේන මෝහජේන කම්මේන දේවා පඤ්ඤායන්ති, මනුස්සා පඤ්ඤායන්ති, යා වා පනඤ්ඤාපි කාචි සුගතියෝ. අථ ඛෝ භික්ඛවේ ලෝභජේන කම්මේන දෝසජේන කම්මේන මෝහජේන කම්මේන නිරයෝ පඤ්ඤායති තිරච්ඡානයෝනි පඤ්ඤායති පෙත්තිවිසයෝ පඤ්ඤායති, යා වා පනඤ්ඤාපි කාචි දුග්ගතියෝ.
මහණෙනි, ලෝභයෙන් හටගත් කර්මයෙන්, ද්වේෂයෙන් හටගත් කර්මයෙන්, මෝහයෙන් හටගත් කර්මයෙන් දෙවියෝ නොපැණෙති. මිනිස්සු නොපැණෙති. යම් අන්‍ය වූ සුගතීහු ද නොපැණෙති. එනමුදු මහණෙනි, ලෝභයෙන් හටගත් කර්මයෙන්, ද්වේෂයෙන් හටගත් කර්මයෙන්, මෝහයෙන් හටගත් කර්මයෙන් නිරය පැණවෙයි. තිරිසන් යෝනිය පැණවෙයි. ප්‍රේත විෂය පැණවෙයි. යම්බඳු අන්‍ය වූ දුගතීහු පැණවෙති.
ඉමානි ඛෝ භික්ඛවේ තීණි නිදානානි කම්මානං සමුදයායාති.
මහණෙනි, මේ වනාහී කර්මයන්ගේ හටගැනීමට පසුබිම් වූ කරුණු තුනයි.
තීණිමානි භික්ඛවේ නිදානානි කම්මානං සමුදයාය. කතමානි තීණි:
මහණෙනි, කර්මයන්ගේ හටගැනීමට පසුබිම් වූ කරුණු තුනකි. ඒ කවර කරුණු තුනක් ද යත්;
අලෝභෝ නිදානං කම්මානං සමුදයාය. අදෝසෝ නිදානං කම්මානං සමුදයාය. අමෝහෝ නිදානං කම්මානං සමුදයාය.
කර්මයන්ගේ හටගැනීමට අලෝභය පසුබිම් වෙයි. කර්මයන්ගේ හටගැනීමට අද්වේෂය පසුබිම් වෙයි. කර්මයන්ගේ හටගැනීමට අමෝහය පසුබිම් වෙයි.
න භික්ඛවේ අලෝභා ලෝභෝ සමුදේති. අථ ඛෝ භික්ඛවේ අලෝභා අලෝභෝව සමුදේති. න භික්ඛවේ අදෝසා දෝසෝ සමුදේති, අථ ඛෝ භික්ඛවේ අදෝසා අදෝසෝව සමුදේති. න භික්ඛවේ අමෝහා මෝහෝ සමුදේති, අථ ඛෝ භික්ඛවේ අමෝහා අමෝහෝව සමුදේති.
මහණෙනි, අලෝභයෙන් ලෝභය හට නොගනියි. නමුත් මහණෙනි, අලෝභයෙන් අලෝභය ම උපදියි. මහණෙනි, මෛත්‍රියෙන් ද්වේෂය හට නොගනියි. නමුත් මහණෙනි, මෛත්‍රියෙන් මෛත්‍රිය ම උපදියි. මහණෙනි, ප්‍රඥාවෙන් මෝහය හට නොගනියි. නමුත් මහණෙනි, ප්‍රඥාවෙන් ප්‍රඥාව ම උපදියි.
න භික්ඛවේ අලෝභජේන කම්මේන අදෝසජේන කම්මේන අමෝහජේන කම්මේන නිරයෝ පඤ්ඤායති. තිරච්ඡානයෝනි පඤ්ඤායති. පෙත්තිවිසයෝ පඤ්ඤායති. යා වා පනඤ්ඤාපි කාචි දුග්ගතියෝ. අථ ඛෝ භික්ඛවේ අලෝභජේන කම්මේන අදෝසජේන කම්මේන අමෝහජේන කම්මේන දේවා පඤ්ඤායන්ති, මනුස්සා පඤ්ඤායන්ති, යා වා පනඤ්ඤාපි කාචි සුගතියෝ. ඉමානි ඛෝ භික්ඛවේ තීණි නිදානානි කම්මානං සමුදයායාති.
මහණෙනි, අලෝභයෙන් හටගත් කර්මයෙන්, අද්වේෂයෙන් හටගත් කර්මයෙන්, අමෝහයෙන් හටගත් කර්මයෙන් නිරය නොපැණෙයි. තිරිසන් යෝනිය නොපැණවෙයි. ප්‍රේත විෂය නොපැණවෙයි. යම්බඳු අන්‍ය වූ දුගතීහු නොපැණවෙති. එනමුදු මහණෙනි, අලෝභයෙන් හටගත් කර්මයෙන්, අද්වේෂයෙන් හටගත් කර්මයෙන්, අමෝහයෙන් හටගත් කර්මයෙන් දෙවියෝ පැණවෙති. මිනිස්සු පැණවෙති. අන්‍ය වූ සුගතීහු පැණවෙති.මහණෙනි, මේ වනාහී කර්මයන්ගේ හටගැනීමට පසුබිම් වූ කරුණු තුනයි.
සාදු! සාදු!! සාදු!!!
කම්මනිදාන සූත්‍රය නිමා විය.
