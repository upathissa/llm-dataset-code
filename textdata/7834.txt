අංගුත්තර නිකාය
දසක නිපාතෝ
10.1.4.10. දුතිය ආනන්ද සුත්තං
10.1.4.10. ආනන්ද තෙරුන්ට වදාළ දෙවෙනි දෙසුම
(සාවත්ථි)
සැවැත් නුවර දී ය ………..
සංඝසාමග්ගි සංඝසාමග්ගීති භන්තේ වුච්චති. කිත්තාවතා නු ඛෝ භන්තේ සංඝෝ සමග්ගෝ හෝතී ති?
“ස්වාමීනී, ‘සංඝසාමග්‍රිය, සංඝසාමග්‍රිය’ යැයි කියනු ලැබේ. කවර කරුණු මත සංඝයා සමගි වන්නේ වෙයිද?”
ඉධානන්ද භික්ඛු අධම්මං අධම්මෝති දීපෙන්ති. ධම්මං ධම්මෝති දීපෙන්ති. අවිනයං අවිනයෝති දීපෙන්ති, විනයං විනයෝති දීපෙන්ති. අභාසිතං අලපිතං තථාගතේන අභාසිතං අලපිතං තථාගතේනාති දීපෙන්ති. භාසිතං ලපිතං තථාගතේන භාසිතං ලපිතං තථාගතේනාති දීපෙන්ති. අනාචිණ්ණං තථාගතේන අනාචිණ්ණං තථාගතේනාති දීපෙන්ති. ආචිණ්ණං තථාගතේන ආචිණ්ණං තථාගතේනාති දීපෙන්ති. අපඤ්ඤත්තං තථාගතේන අපඤ්ඤත්තං තථාගතේනාති දීපෙන්ති. පඤ්ඤත්තං තථාගතේන පඤ්ඤත්තං තථාගතේනාති දීපෙන්ති. තේ ඉමේහි දසහි වත්ථූහි න අවකස්සන්ති, න වවකස්සන්ති න ආවේනිකකම්මානි කරොන්ති. න ආවේනිපාතිමොක්ඛං උද්දිසන්ති. එත්තාවතා ඛෝ ආනන්ද සංඝෝ සමග්ගෝ හෝතීති.
“ආනන්දය, මෙහිලා භික්ෂුව (1) අධර්මය අධර්මය වශයෙන් පෙන්වයි. (2) ධර්මය ධර්මය වශයෙන් පෙන්වයි. (3) අවිනය අවිනය වශයෙන් පෙන්වයි. (4) විනය විනය වශයෙන් පෙන්වයි. (5) තථාගතයන් විසින් නොපැවසූ, නොකියූ දෙය තථාගතයන් විසින් නොපවසන ලද්දේ ය, නොකියන ලද්දේ ය වශයෙන් පෙන්වයි. (6) තථාගතයන් විසින් පැවසූ, කියූ දෙය තථාගතයන් විසින් පවසන ලද්දේ ය, කියන ලද්දේ ය වශයෙන් පෙන්වයි. (7) තථාගතයන් විසින් පුරුදු නොකරන ලද දෙය තථාගතයන් විසින් නොපුරුදු කරන ලද්දේ ය වශයෙන් පෙන්වයි. (8) තථාගතයන් විසින් පුරුදු කරන ලද දෙය තථාගතයන් විසින් පුරුදු කරන ලද්දේ ය වශයෙන් පෙන්වයි. (9) තථාගතයන් විසින් නොපණවන ලද දෙය තථාගතයන් විසින් නොපණවන ලද්දේ ය වශයෙන් පෙන්වයි. (10) තථාගතයන් විසින් පණවන ලද දෙය තථාගතයන් විසින් පණවන ලද්දේ ය වශයෙන් පෙන්වයි.
ඔවුහු මෙම දස කරුණෙන් සංඝයා තමා වටා රැස් නොකරත්. විශේෂයෙන් රැස් නොකරත්. වෙන් වෙන් ව කර්ම නොකරත්. වෙන් වෙන් ව ප්‍රාතිමෝක්ෂය නොඋදෙසත්. ආනන්දය, මෙපමණකින් සංඝසාමග්‍රිය වූයේ වෙයි.”
භින්නං පන භන්තේ සංඝං සමග්ගං කත්වා කිං සෝ පසවතී ති?

“ස්වාමීනී, භේදභින්න වූ සංඝයා සමගි කොට ඔහු තමා තුළ බිහි කරගන්නේ කුමක් ද?”
බ්‍රහ්මං ආනන්ද පුඤ්ඤං පසවතීති.
“ආනන්දය, බ්‍රහ්ම පුණ්‍යය තමා තුළින් බිහි කරයි.”
කිං පන භන්තේ බ්‍රහ්මං පුඤ්ඤන්ති?
“ස්වාමීනී, බ්‍රහ්ම පුණ්‍යය යනු කුමක් ද?”
කප්පං ආනන්ද සග්ගම්හි මෝදතීති.
“ආනන්දය, කල්පයක් සුගතියෙහි සතුටු වන්නේ ය.”
(ගාථාවකි:)
1. සුඛා සංඝස්ස සාමග්ගි සමග්ගානඤ්ච අනුග්ගහෝ
සමග්ගරතෝ ධම්මට්ඨෝ යෝගක්ඛේමා න ධංසති
සංඝං සමග්ගං කත්වාන කප්පං සග්ගම්හි මෝදතීති
1. සංඝයාගේ සමගිය සැපයකි. සංඝයා සමගි කිරීමෙහි ඇළුණු, ධර්මයෙහි පිහිටි ඒ සංඝයාගේ සමගියට අනුග්‍රහ කළ තැනැත්තා මාර්ගඵලාවබෝධය නොනසාගත්තේ වෙයි. සංඝයා සමගි කොට ස්වර්ගයෙහි කල්පයක් සතුටු වන්නේ වෙයි.
සාදු! සාදු!! සාදු!!!
දුතිය ආනන්ද සූත්‍රය නිමා විය.
උපාලිවග්ගෝ චතුත්ථෝ.
හතරවෙනි උපාලි වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
උපාලිට්ඨපන උබ්බාහෝ - උපසම්පද නිස්සයේන ච
සාමණේරෝ ච ද්වේ භේදා ආනන්දේහි පරේ දුවේති
උපාලි සූත්‍රය, පාතිමොක්ඛට්ඨපන සූත්‍රය, උබ්බාහිකා සූත්‍රය, උපසම්පදා සූත්‍රය, නිස්සය සූත්‍රය, සාමණේර සූත්‍රය, සංඝභේද සූත්‍රය, සංඝ සාමග්ගී සූත්‍රය, ආනන්ද සූත්‍ර දෙක වශයෙන් මෙහි සූත්‍ර දසයකි.
