අංගුත්තර නිකාය
සත්තක නිපාතෝ
7.1.5.4. මහායඤ්ඤ සුත්තං
7.1.5.4. මහා යාගය ගැන වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන උග්ගතසරීරස්ස බ්‍රාහ්මණස්ස මහායඤ්ඤෝ උපක්ඛටෝ හෝති. පඤ්ච උසභසතානි ථුණූපනීතානි හොන්ති යඤ්ඤත්ථාය. පඤ්ච වච්ඡතරසතානි ථුණූපනීතානි හොන්ති යඤ්ඤත්ථාය. පඤ්ච වච්ඡතරීසතානි ථුණූපනීතානි හොන්ති යඤ්ඤත්ථාය. පඤ්ච අජසතානි ථුණූපනීතානි හොන්ති යඤ්ඤත්ථාය. පඤ්ච උරබ්භසතානි ථුණූපනීතානි හොන්ති යඤ්ඤත්ථාය.
එක් සමයක භාග්‍යවතුන් වහන්සේ සැවැත් නුවර ජේතවන නම් වූ අනේපිඬු සිටුහුගේ ආරාමයෙහි වැඩවසන සේක. එසමයෙහි උග්ගතසරීර නමැති බ්‍රාහ්මණාගේ මහා යාගයක් පිළියෙල වූයේ ය. යාගය සඳහා පන්සියයක් වෘෂභයෝ යාග කණුව අසල රැස් කරන ලද්දාහු ය. යාගය සඳහා පන්සියයක් තරුණ වස්සෝ යාග කණුව අසල රැස් කරන ලද්දාහු ය. යාගය සඳහා පන්සියයක් වැස්සියෝ යාග කණුව අසල රැස් කරන ලද්දාහු ය. යාගය සඳහා පන්සියයක් එළුවෝ යාග කණුව අසල රැස් කරන ලද්දාහු ය. යාගය සඳහා පන්සියයක් බැටළුවෝ යාග කණුව අසල රැස් කරන ලද්දාහු ය.
අථ ඛෝ උග්ගතසරීරෝ බ්‍රාහ්මණෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ උග්ගතසරීරෝ බ්‍රාහ්මණෝ භගවන්තං ඒතදවෝච:
එකල්හී උග්ගතසරීර බ්‍රාහ්මණයා භාග්‍යවතුන් වහන්සේ කරා පැමිණියේ ය. පැමිණ භාග්‍යවතුන් වහන්සේ සමඟ සතුටු වූයේ ය. සතුටු විය යුතු පිළිසඳර කතා බහ නිමවා එකත්පස් ව හිඳගත්තේ ය. එකත්පස් ව හුන් උග්ගතසරීර බ්‍රාහ්මණයා භාග්‍යවතුන් වහන්සේට මෙය පැවසුවේ ය. 
සුතං මේතං භෝ ගෝතම, අග්ගිස්ස ආදානං යූපස්ස උස්සාපනං මහප්ඵලං හෝති මහානිසංසන්ති.
“භවත් ගෞතමයන් වහන්ස, මා විසින් අසන ලද්දේ යාගය සඳහා මංගල ගින්න ගැනීම ත්, මංගල යාග කණුව එසවීම ත් මහත්ඵල මහානිශංස ඇති බව යි.”
මයාපි ඛෝ ඒතං බ්‍රාහ්මණ, සුතං අග්ගිස්ස ආදානං යූපස්ස උස්සාපනං මහප්ඵලං හෝති මහානිසංසන්ති.
“බ්‍රාහ්මණය, යාගය සඳහා මංගල ගින්න ගැනීම ත්, මංගල යාග කණුව එසවීම ත් මහත්ඵල මහානිශංස ඇති බව මා විසිනුත් අසන ලද්දේ ය.”
දුතියම්පි ඛෝ ....(පෙ).... තතියම්පි ඛෝ උග්ගතසරීරෝ බ්‍රාහ්මණෝ භගවන්තං ඒතදවෝච: “සුතං මේතං භෝ ගෝතම, අග්ගිස්ස ආදානං යූපස්ස උස්සාපනං මහප්ඵලං හෝති මහානිසංසන්ති. මයාපි ඛෝ ඒතං බ්‍රාහ්මණ, සුතං අග්ගිස්ස ආදානං යූපස්ස උස්සාපනං මහප්ඵලං හෝති මහානිසංසන්ති”, තයිදං භෝ ගෝතම, සමේති භෝතෝ චේව ගෝතමස්ස අම්හාකඤ්ච යදිදං සබ්බේන සබ්බන්ති.
දෙවෙනි වතාවේ ත් ....(පෙ).... තුන්වෙනි වතාවේ ත් උග්ගතසරීර බ්‍රාහ්මණයා භාග්‍යවතුන් වහන්සේට මෙය පැවසුවේ ය. 
“භවත් ගෞතමයන් වහන්ස, මා විසින් අසන ලද්දේ යාගය සඳහා මංගල ගින්න ගැනීම ත්, මංගල යාග කණුව එසවීම ත් මහත්ඵල මහානිශංස ඇති බව යි.”
“බ්‍රාහ්මණය, යාගය සඳහා මංගල ගින්න ගැනීම ත්, මංගල යාග කණුව එසවීම ත් මහත්ඵල මහානිශංස ඇති බව මා විසිනුත් අසන ලද්දේ ය.”
“භවත් ගෞතමයන් වහන්සේගේ යම් ඇසීමක් ඇද්ද, අපගේ යම් ඇසීමක් ඇද්ද, ඒ සියල්ල හැම ලෙසින් ම සමාන යි නොවැ.”
ඒවං වුත්තේ ආයස්මා ආනන්දෝ උග්ගතසරීරං බ්‍රාහ්මණං ඒතදවෝච: න ඛෝ බ්‍රාහ්මණ, තථාගතා ඒවං පුච්ඡිතබ්බා: සුතම්මේතං භෝ ගෝතම, අග්ගිස්ස ආදානං යූපස්ස උස්සාපනං මහප්ඵලං හෝති මහානිසංසන්ති.
ඒවඤ්ච ඛෝ බ්‍රාහ්මණ, තථාගතා පුච්ඡිතබ්බා: අහං හි භන්තේ, අග්ගිං ආදාතුකාමෝ, යූපං උස්සාපේතුකාමෝ. ඕවදතු මං භන්තේ භගවා, අනුසාසතු මං භන්තේ භගවා, යං මම අස්ස දීඝරත්තං හිතාය සුඛායාති.
මෙසේ පැවසූ කල්හී ආයුෂ්මත් ආනන්දයන් වහන්සේ උග්ගතසරීර බ්‍රාහ්මණයාට මෙය පැවසූහ.
“බ්‍රාහ්මණය, තථාගතයන් වහන්සේගේ ඔය අයුරින් නොඇසිය යුතුයි. එනම් ‘භවත් ගෞතමයන් වහන්ස, මා විසින් අසන ලද්දේ යාගය සඳහා මංගල ගින්න ගැනීම ත්, මංගල යාග කණුව එසවීම ත් මහත්ඵල මහානිශංස ඇති බව යි’ කියා. බ්‍රාහ්මණය, තථාගතයන් වහන්සේගෙන් ඇසිය යුත්තේ මේ අයුරිනුයි. ‘ස්වාමීනී, මම් වනාහී යාගය පිණිස මංගල ගින්න දල්වනු කැමැත්තෙමි. මංගල යාග කණුව ඔසවනු කැමැත්තෙමි. ස්වාමීනී, භාග්‍යවතුන් වහන්සේ මට අවවාද කරන සේක්වා! ස්වාමීනී, භාග්‍යවතුන් වහන්සේ මට අනුශාසනා කරන සේක්වා! එය මට බොහෝ කල් හිත සුව පිණිස පවතින්නේ ය’ යනුවෙනි.”
අථ ඛෝ උග්ගතසරීරෝ බ්‍රාහ්මණෝ භගවන්තං ඒතදවෝච: අහං හි භෝ ගෝතම, අග්ගිං ආදාතුකාමෝ, යූපං උස්සාපේතුකාමෝ. ඕවදතු මං භවං ගෝතමෝ, අනුසාසතු මං භවං ගෝතමෝ, යං මම අස්ස දීඝරත්තං හිතාය සුඛායාති.
එකල්හී උග්ගතසරීර බ්‍රාහ්මණයා භාග්‍යවතුන් වහන්සේට මෙසේ සැළ කළේ ය.
“භවත් ගෞතමයන් වහන්ස, මම් වනාහී යාගය පිණිස මංගල ගින්න දල්වනු කැමැත්තෙමි. මංගල යාග කණුව ඔසවනු කැමැත්තෙමි. භවත් ගෞතමයන් වහන්සේ මට අවවාද කරන සේක්වා! භවත් ගෞතමයන් වහන්සේ මට අනුශාසනා කරන සේක්වා! එය මට බොහෝ කල් හිත සුව පිණිස පවතින්නේ ය.”
අග්ගිං බ්‍රාහ්මණ, ආදෙන්තෝ යූපං උස්සාපෙන්තෝ පුබ්බේව යඤ්ඤා තීණි සත්ථානි උස්සාපේති අකුසලානි දුක්ඛුද්‍රයානී දුක්ඛවිපාකානි. කතමානි තීණි:
කායසත්ථං, වචීසත්ථං, මනෝසත්ථං.
“බ්‍රාහ්මණය, යාගය පිණිස ගින්න දල්වන්නේ යාග ස්ථම්භය ඔසවන්නේ හැමට පෙර දුක් උපදවා දෙන, දුක් විපාක ඇති අකුසල් ආයුධ තුනක් උඩට ඔසොවයි. ඒ කවර තුනක් ද යත්; කය නම් වූ ආයුධය ය. වචනය නම් වූ ආයුධය ය. මනස නම් වූ ආයුධය ය.
අග්ගිං බ්‍රාහ්මණ, ආදෙන්තෝ යූපං උස්සාපෙන්තෝ පුබ්බේව යඤ්ඤා ඒවං චිත්තං උප්පාදේති: එත්තකා උසභා හඤ්ඤන්තු යඤ්ඤත්ථාය, එත්තකා වච්ඡතරා හඤ්ඤන්තු යඤ්ඤත්ථාය, එත්තකා වච්ඡතරියෝ හඤ්ඤන්තු යඤ්ඤත්ථාය, එත්තකා අජා හඤ්ඤන්තු යඤ්ඤත්ථාය, එත්තකා උරබ්භා හඤ්ඤන්තු යඤ්ඤත්ථායාති. සෝ පුඤ්ඤං කරෝමීති අපුඤ්ඤං කරෝති. කුසලං කරෝමීති අකුසලං කරෝති. සුගතිමග්ගං පරියේසාමීති දුග්ගතිමග්ගං පරියේසති. අග්ගිං බ්‍රාහ්මණ, ආදෙන්තෝ යූපං උස්සාපෙන්තෝ පුබ්බේව යඤ්ඤා ඉදං පඨමං මනෝසත්ථං උස්සාපේති අකුසලං දුක්ඛුද්‍රයං දුක්ඛවිපාකං.
බ්‍රාහ්මණය, යාගය පිණිස ගිනි දල්වන්නේ, යාගය පිණිස යාග ස්ථම්භය ඔසවන්නේ, යාගයට පෙර ම මෙබඳු සිතක් උපදවයි. එනම්, ‘යාගය උදෙසා මෙපමණ වෘෂභයෝ නසත්වා! යාගය උදෙසා මෙපමණ වස්සෝ නසත්වා! යාගය උදෙසා මෙපමණ වැස්සියෝ නසත්වා! යාගය උදෙසා මෙපමණ එළුවෝ නසත්වා! යාගය උදෙසා මෙපමණ බැටළුවෝ නසත්වා!’ යි. හේ පින් කරමි යි සිතා පව් කරයි. කුසල් කරමි යි සිතා අකුසල් කරයි. සුගති මාර්ගය සොයමි යි සිතා දුගති මාර්ගය සොයයි. බ්‍රාහ්මණය, යාගය උදෙසා ගිනි දල්වන්නේ, යාගය උදෙසා යාග ස්ථම්භය ඔසොවන්නේ කලින් ම දුක් උපදවන, දුක් විපාක ඇති අකුසල් වූ මේ පළමු මානසික ආයුධය ඔසොවයි.
පුන ච පරං බ්‍රාහ්මණ, අග්ගිං ආදෙන්තෝ යූපං උස්සාපෙන්තෝ පුබ්බේව යඤ්ඤා ඒවං වාචං භාසති: එත්තකා උසභා හඤ්ඤන්තු යඤ්ඤත්ථාය, එත්තකා වච්ඡතරා හඤ්ඤන්තු යඤ්ඤත්ථාය, එත්තකා වච්ඡතරියෝ හඤ්ඤන්තු යඤ්ඤත්ථාය, එත්තකා අජා හඤ්ඤන්තු යඤ්ඤත්ථාය, එත්තකා උරබ්භා හඤ්ඤන්තු යඤ්ඤත්ථායාති. සෝ පුඤ්ඤං කරෝමීති අපුඤ්ඤං කරෝති. කුසලං කරෝමීති අකුසලං කරෝති. සුගතිමග්ගං3 පරියේසාමීති දුග්ගතිමග්ගං පරියේසති. අග්ගිං බ්‍රාහ්මණ, ආදෙන්තෝ යූපං උස්සාපෙන්තෝ පුබ්බේව යඤ්ඤා ඉදං දුතියං වචීසත්ථං උස්සාපේති අකුසලං දුක්ඛුද්‍රයං දුක්ඛවිපාකං.
තව ද බ්‍රාහ්මණය, යාගය පිණිස ගිනි දල්වන්නේ, යාගය පිණිස යාග ස්ථම්භය ඔසවන්නේ, යාගයට පෙර ම මෙබඳු වචනයක් කියයි. එනම්, ‘යාගය උදෙසා මෙපමණ වෘෂභයෝ නසත්වා! යාගය උදෙසා මෙපමණ වස්සෝ නසත්වා! යාගය උදෙසා මෙපමණ වැස්සියෝ නසත්වා! යාගය උදෙසා මෙපමණ එළුවෝ නසත්වා! යාගය උදෙසා මෙපමණ බැටළුවෝ නසත්වා!’ යි. හේ පින් කරමි යි සිතා පව් කරයි. කුසල් කරමි යි සිතා අකුසල් කරයි. සුගති මාර්ගය සොයමි යි සිතා දුගති මාර්ගය සොයයි. බ්‍රාහ්මණය, යාගය උදෙසා ගිනි දල්වන්නේ, යාගය උදෙසා යාග ස්ථම්භය ඔසොවන්නේ කලින් ම දුක් උපදවන, දුක් විපාක ඇති අකුසල් වූ මේ දෙවෙනි වාචසික ආයුධය ඔසොවයි.
පුන ච පරං බ්‍රාහ්මණ, අග්ගිං ආදෙන්තෝ යූපං උස්සාන්තෝ පුබ්බේව යඤ්ඤා සයං පඨමං සමාරම්භති උසභේ හන්තුං යඤ්ඤත්ථාය. සයං පඨමං සමාරම්භති වච්ඡතරේ හන්තුං යඤ්ඤත්ථාය. සයං පඨමං සමාරම්භති වච්ඡතරී හන්තුං යඤ්ඤත්ථාය. සයං පඨමං සමාරම්භති වච්ඡතරී හන්තුං යඤ්ඤත්ථාය. සයං පඨමං සමාරම්භති අජේ හන්තුං යඤ්ඤත්ථාය. සයං පඨමං සමාරම්භති උරබ්භේ හන්තුං යඤ්ඤත්ථායාති.
සෝ පුඤ්ඤං කරෝමීති අපුඤ්ඤං කරෝති. කුසලං කරෝමීති අකුසලං කරෝති. සුගතිමග්ගං පරියේසාමීති දුග්ගතිමග්ගං පරියේසති. අග්ගිං බ්‍රාහ්මණ, ආදෙන්තෝ යූපං උස්සාපෙන්තෝ පුබ්බේව යඤ්ඤා ඉදං තතියං කායසත්ථං උස්සාපේති අකුසලං දුක්ඛුද්‍රයං දුක්ඛවිපාකං.
තව ද බ්‍රාහ්මණය, යාගය පිණිස ගිනි දල්වන්නේ, යාගය පිණිස යාග ස්ථම්භය ඔසවන්නේ, යාගයට පෙර ම තමා පළමු කොට යාගය පිණිස වෘෂභයන් නසන්නට අරභයි. යාගයට පෙර ම තමා පළමු කොට යාගය පිණිස වස්සන් නසන්නට අරභයි. යාගයට පෙර ම තමා පළමු කොට යාගය පිණිස වැස්සියන් නසන්නට අරභයි. යාගයට පෙර ම තමා පළමු කොට යාගය පිණිස එළුවන් නසන්නට අරභයි. යාගයට පෙර ම තමා පළමු කොට යාගය පිණිස බැටළුවන් නසන්නට අරභයි. හේ පින් කරමි යි සිතා පව් කරයි. කුසල් කරමි යි සිතා අකුසල් කරයි. සුගති මාර්ගය සොයමි යි සිතා දුගති මාර්ගය සොයයි. බ්‍රාහ්මණය, යාගය උදෙසා ගිනි දල්වන්නේ, යාගය උදෙසා යාග ස්ථම්භය ඔසොවන්නේ කලින් ම දුක් උපදවන, දුක් විපාක ඇති අකුසල් වූ මේ පළමු  තුන්වෙනි කායික ආයුධය ඔසොවයි.
අග්ගිං බ්‍රාහ්මණ, ආදෙන්තෝ යූපං උස්සාපෙන්තෝ පුබ්බේව යඤ්ඤා ඉමානි තීණි සත්ථානි උස්සාපේති අකුසලානි දුක්ඛුද්‍රයානි දුක්ඛවිපාකානි.
බ්‍රාහ්මණය, යාගය පිණිස ගින්න දල්වන්නේ යාග ස්ථම්භය ඔසවන්නේ හැමට පෙර දුක් උපදවා දෙන, දුක් විපාක ඇති අකුසල් වූ මෙම ආයුධ තුන උඩට ඔසොවයි.
තයෝ මේ බ්‍රාහ්මණ, අග්ගි පහාතබ්බා පරිවජ්ජේතබ්බා න සේවිතබ්බා. කතමේ තයෝ.
රාගග්ගි, දෝසග්ගි, මෝහග්ගි.
බ්‍රාහ්මණය, මේ තුන් වැදෑරුම් ගින්න අත්හළ යුත්තේ ය. දුරු කළ යුත්තේ ය. සේවනය නොකළ යුත්තේ ය. ඒ කවර තුනක් ද යත්; රාගය නම් වූ ගින්න ය. ද්වේෂය නම් වූ ගින්න ය. මෝහය නම් වූ ගින්න ය.
කස්මා චායං බ්‍රාහ්මණ, රාගග්ගි පහාතබ්බෝ පරිවජ්ජේතබ්බෝ න සේවිතබ්බෝ?
රත්තෝ ඛෝ බ්‍රාහ්මණ, රාගේන අභිභූතෝ පරියාදින්නචිත්තෝ කායේන දුච්චරිතං චරති, වාචාය දුච්චරිතං චරති, මනසා දුච්චරිතං චරති. සෝ කායේන දුච්චරිතං චරිත්වා වාචාය දුච්චරිතං චරිත්වා මනසා දුච්චරිතං චරිත්වා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. තස්මායං රාගග්ගි පහාතබ්බෝ පරිවජ්ජේතබ්බෝ න සේවිතබ්බෝ.
බ්‍රාහ්මණය, රාගය නම් වූ ගින්න අත්හළ යුත්තේ, දුරු කළ යුත්තේ, සේවනය නොකළ යුත්තේ මක් නිසා ද? බ්‍රාහ්මණය, රාගයට ඇලී ගිය, රාගයෙන් පීඩිත වූ, රාගයෙන් වෙළුණු සිත් ඇති තැනැත්තා කයින් දුසිරිතෙහි හැසිරෙයි. වචනයෙන් දුසිරිතෙහි හැසිරෙයි. මනසින් දුසිරිතෙහි හැසිරෙයි. හේ කයින් දුසිරිතෙහි හැසිර, වචනයෙන් දුසිරිතෙහි හැසිර, මනසින් දුසිරිතෙහි හැසිර කය බිඳී මරණනින් මතු අපාය, දුර්ගති, විනිපාත නම් වූ නිරයෙහි උපදින්නේ ය. එනිසා මේ රාගය නම් වූ ගින්න අත්හළ යුත්තේ ය. දුරු කළ යුත්තේ ය. සේවනය නොකළ යුත්තේ ය.
කස්මා චායං බ්‍රාහ්මණ, දෝසග්ගි ....(පෙ).... මෝහග්ගි පහාතබ්බෝ පරිවජ්ජේතබ්බෝ න සේවිතබ්බෝ? 
මූළ්හෝ ඛෝ බ්‍රාහ්මණ, මෝහේන අභිභූතෝ පරියාදින්නචිත්තෝ කායේන දුච්චරිතං චරති, වාචාය දුච්චරිතං චරති, මනසා දුච්චරිතං චරති. සෝ කායේන දුච්චරිතං චරිත්වා වාචාය දුච්චරිතං චරිත්වා මනසා දුච්චරිතං චරිත්වා කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. තස්මායං මෝහග්ගි පහාතබ්බෝ පරිවජ්ජේතබ්බෝ න සේවිතබ්බෝ.
මක් නිසා ද බ්‍රාහ්මණය, ද්වේෂය නම් වූ ගින්න ....(පෙ).... බ්‍රාහ්මණය, මෝහය නම් වූ ගින්න අත්හළ යුත්තේ, දුරු කළ යුත්තේ, සේවනය නොකළ යුත්තේ මක් නිසා ද? බ්‍රාහ්මණය, මෝහයෙන් මුළා ව ගිය, මෝහයෙන් පීඩිත වූ, මෝහයෙන් වෙළුණු සිත් ඇති තැනැත්තා කයින් දුසිරිතෙහි හැසිරෙයි. වචනයෙන් දුසිරිතෙහි හැසිරෙයි. මනසින් දුසිරිතෙහි හැසිරෙයි. හේ කයින් දුසිරිතෙහි හැසිර, වචනයෙන් දුසිරිතෙහි හැසිර, මනසින් දුසිරිතෙහි හැසිර කය බිඳී මරණනින් මතු අපාය, දුර්ගති, විනිපාත නම් වූ නිරයෙහි උපදින්නේ ය. එනිසා මේ ද්වේෂය නම් වූ ගින්න අත්හළ යුත්තේ ය. දුරු කළ යුත්තේ ය. සේවනය නොකළ යුත්තේ ය.
ඉමේ ඛෝ බ්‍රාහ්මණ, තයෝ අග්ගී පහාතබ්බා, පරිවජ්ජේතබ්බා න සේවිතබ්බා.
බ්‍රාහ්මණය, මේ වනාහී අත්හළ යුතු, දුරැලිය යුතු, නොසෙවිය යුතු තුන් ගින්න යි. 
තයෝ ඛෝ බ්‍රාහ්මණ, අග්ගි සක්කත්වා ගරුකත්වා මානෙත්වා පූජෙත්වා සම්මා සුඛං පරිහාතබ්බා. කතමේ තයෝ:
ආහුනෙය්‍යග්ගි, ගහපතග්ගි, දක්ඛිණෙය්‍යග්ගි.
බ්‍රාහ්මණය, සත්කාර කොට, ගරු කොට, බුහුමන් කොට, පූජා කොට මැනැවින් සුවසේ පරිහරණය කළ යුතු තුන් ගින්නක් ඇත්තේ ය. ඒ කවර තුන් ගින්නක් ද යත්, ආහුනෙය්‍ය ගින්න ය, ගෘහපති ගින්න ය, දක්ඛිණෙය්‍ය ගින්න ය. 
කතමෝ ච බ්‍රාහ්මණ ආහුනෙය්‍යග්ගි? ඉධ බ්‍රාහ්මණ, යස්ස තේ හොන්ති මාතාති වා පිතාති වා, අයං වුච්චති බ්‍රාහ්මණ ආහුනෙය්‍යග්ගි. තං කිස්ස හේතු: අතෝහයං බ්‍රාහ්මණ, ආහුතෝ සම්භූතෝ. තස්මායං ආහුනෙය්‍යග්ගි සක්කත්වා ගරුකත්වා මානෙත්වා පූජෙත්වා සම්මා සුඛං පරිහාතබ්බෝ.
බ්‍රාහ්මණය, ආහුනෙය්‍ය ගින්න යනු කුමක් ද? බ්‍රාහ්මණය, මෙහිලා යමෙකුට මව හෝ පියා හෝ යමෙක් වෙත් ද, බ්‍රාහ්මණය, මේ ආහුනෙය්‍ය ගින්න යැයි කියනු ලැබේ. එයට හේතුව කුමක් ද? බ්‍රාහ්මණය, මේ පුද්ගලයා මව්පියන් වෙතින් ආයේ ය. මව්පියන්ගෙන් උපන්නේ ය. එහෙයින් මේ ආහුනෙය්‍ය ගින්නට සත්කාර කොට, ගරු කොට, බුහුමන් කොට, පුදා මැනැවින් සුව සේ පරිහරණය කළ යුත්තේ ය.
කතමෝ ච බ්‍රාහ්මණ, ගහපතග්ගි. ඉධ බ්‍රාහ්මණ, යස්ස තේ හොන්ති පුත්තාති වා දාරාති වා දාසාති වා පෙස්සාති වා කම්මකරාති වා. අයං වුච්චති බ්‍රාහ්මණ, ගහපතග්ගි. තස්මායං ගහපතග්ගි සක්කත්වා ගරුකත්වා මානෙත්වා පූජෙත්වා සම්මා සුඛං පරිහාතබ්බෝ.
බ්‍රාහ්මණය, ගෘහපති ගින්න යනු කුමක් ද? බ්‍රාහ්මණය, මෙහිලා යමෙකුට දරුවෝ හෝ බිරින්දෑවරු හෝ දාසයෝ හෝ මෙහෙකරුවෝ හෝ කම්කරුවෝ හෝ යමෙක් සිටිත් ද, බ්‍රාහ්මණය, මේ ගෘහපති ගින්න යැයි කියනු ලැබේ. එහෙයින් මේ ගෘහපති ගින්නට සත්කාර කොට, ගරු කොට, බුහුමන් කොට, පුදා මැනැවින් සුව සේ පරිහරණය කළ යුත්තේ ය.
කතමෝ ච බ්‍රාහ්මණ, දක්ඛිණෙය්‍යග්ගි: ඉධ බ්‍රාහ්මණ, යේ තේ සමණබ්‍රාහ්මණා මදප්පමාදා පටිවිරතා ඛන්තිසෝරච්චේ නිවිට්ඨා ඒකමත්තානං දමෙන්ති, ඒකමත්තානං සමෙන්ති, ඒකමත්තානං පරිනිබ්බාපෙන්ති. අයං වුච්චති බ්‍රාහ්මණ දක්ඛිණෙය්‍යග්ගි. තස්මායං දක්ඛිණෙය්‍යග්ගි සක්කත්වා ගරුකත්වා මානෙත්වා පූජෙත්වා සම්මා සුඛං පරිහාතබ්බෝ.
බ්‍රාහ්මණය, දක්ඛිණෙය්‍ය ගින්න යනු කුමක් ද? බ්‍රාහ්මණය, මෙහිලා යම් මේ ශ්‍රමණබ්‍රාහ්මණවරු මද ප්‍රමාද දෙකෙන් වැළකී ඉවසීමෙන් හා කීකරුකමින් යුතුවූවාහු කෙනෙක් සිත දමනය කරති. තව කෙනෙක් සිත සංසිඳුවති. තව කෙනෙක් සිත පිරිනිවීමට පත් කරති. බ්‍රාහ්මණය, මේ දක්ඛිණෙය්‍ය ගින්න යැයි කියනු ලැබේ. එහෙයින් දක්ඛිණෙය්‍ය ගින්නට සත්කාර කොට, ගරු කොට, බුහුමන් කොට, පුදා මැනැවින් සුව සේ පරිහරණය කළ යුත්තේ ය.
ඉමේ ඛෝ බ්‍රාහ්මණ, තයෝ අග්ගි සක්කත්වා ගරුකත්වා මානෙත්වා පූජෙත්වා සම්මා සුඛං පරිහාතබ්බා.
බ්‍රාහ්මණය, සත්කාර කොට, ගරු කොට, බුහුමන් කොට, පුදා, මනාලෙස සුවසේ පරිහරණය කළ යුත්තේ මේ තුන් ගින්න ය.
අයං ඛෝ පන බ්‍රාහ්මණ, කට්ඨග්ගි කාලේන කාලං උජ්ජලේතබ්බෝ, කාලේන කාලං අජ්ඣුපෙක්ඛිතබ්බෝ, කාලේන කාලං නිබ්බාපේතබ්බෝ, කාලේන කාලං නික්ඛිපිතබ්බෝති.
බ්‍රාහ්මණය, ලී දර ආදියෙන් දල්වන ගින්න කලින් කල දැල්විය යුත්තේ ය. කලින් කල මධ්‍යස්ථ කළ යුත්තේ ය. කලින් කල නිවිය යුත්තේ ය. කලින් කල බැහැර දැමිය යුත්තේ ය.”
ඒවං වුත්තේ උග්ගතසරීරෝ බ්‍රාහ්මණෝ භගවන්තං ඒතදවෝච: අභික්කන්තං භෝ ගෝතම, අභික්කන්තං භෝ ගෝතම, උපාසකං මං භවං ගෝතමෝ ධාරේතු, අජ්ජතග්ගේ පාණුපේතං සරණං ගතං.
මෙසේ වදාළ කල්හී උග්ගතසරීර බ්‍රාහ්මණයා භාග්‍යවතුන් වහන්සේට මෙය පැවසුවේ ය.
“භවත් ගෞතමයන් වහන්ස, ඉතා මනහර ය. භවත් ගෞතමයන් වහන්ස, ඉතා මනහර ය. භවත් ගෞතමයන් වහන්සේ අද පටන් දිවි ඇති තෙක් තෙරුවන් සරණ ගිය උපාසකයෙකු ලෙස මාව පිළිගන්නා සේක්වා!
ඒසාහං භෝ ගෝතම, පඤ්ච උසභසතානි මුඤ්චාමි ජීවිතං විතනෝමි, පඤ්ච වච්ඡතරසතානි මුඤ්චාමි ජීවිතං විතනෝමි, පඤ්ච වච්ඡතරීසතානි මුඤ්චාමි ජීවිතං විතනෝමි, පඤ්ච අජසතානි මුඤ්චාමි ජීවිතං විතනෝමි, පඤ්ච උරබ්භසතානි මුඤ්චාමි ජීවිතං විතනෝමි, හරිතානි චේව තිණානි ඛාදන්තු, සීතානි ච පානීයානි පිවන්තු, සීතෝ ච තේසං වායෝ වායතූති.
භවත් ගෞතමයන් වහන්ස, ඒ මම පන්සියයක් වෘෂභයන් නිදහස් කරමි. ජීවිතය දෙමි. පන්සියයක් වස්සන් නිදහස් කරමි. ජීවිතය දෙමි. පන්සියයක් වැස්සියන් නිදහස් කරමි. ජීවිතය දෙමි. පන්සියයක් එළුවන් නිදහස් කරමි. ජීවිතය දෙමි. පන්සියයක් බැටළුවන් නිදහස් කරමි. ජීවිතය දෙමි. ඔවුහු නිල් තණ කත්වා! සිහිල් පැන් බොත්වා! ඔවුන් වෙත සිහිල් සුළං හමාවා!”
සාදු! සාදු!! සාදු!!!
මහායඤ්ඤ සූත්‍රය නිමා විය.
