අංගුත්තර නිකාය
පඤ්චක නිපාතෝ
5.1.4.6. කාලදාන සුත්තං
5.1.4.6. සුදුසු කාලයෙහි දන්දීම ගැන වදාළ දෙසුම
 පඤ්චිමානි භික්ඛවේ කාලදානානි. කතමානි පඤ්ච?
මහණෙනි, සුදුසු කාලයෙහි මේ දන්දීම් පසකි. ඒ කවර පසක් ද යත්;
ආගන්තුකස්ස දානං දේති. ගමිකස්ස දානං දේති. ගිලානස්ස දානං දේති. දුබ්භික්ඛේ දානං දේති. යානි නවසස්සානි නවඵලානි, තානි පඨමං සීලවන්තේසු පතිට්ඨාපේති. ඉමානි ඛෝ භික්ඛවේ පඤ්ච කාලදානානීති.
ආගන්තුකයා හට දන් දෙයි. ගමන් යන්නහු හට දන් දෙයි. ගිලනා හට දන් දෙයි. දුර්භික්ෂයෙහි දන් දෙයි. යම් ඒ අළුත් සහල් – අළුත් ඵල ඇත්නම් එහි පළමු කොටස සීලවන්තයන් කෙරෙහි පිහිටුවයි.
මහණෙනි, මේ වනාහී සුදුසු කාලයෙහි දන්දීම් පස ය.
(ගාථා)
කාලේ දදන්ති සප්පඤ්ඤා වදඤ්ඤූ වීතමච්ඡරා
කාලේන දින්නං අරියේසු උජුභූතේසු තාදිසු,
විප්පසන්නමනා තස්ස විපුලා හෝති දක්ඛිණා
1. නුවණින් යුතු පුද්ගලයෝ දානයෙහි අනුසස් දැන මසුරු මළ බැහැර කොට සුදුසු කාලයෙහි දන් දෙති. අටලෝ දහමින් කම්පා නොවන ගුණ ඇති, ඍජු මගෙහි බැසගත් ආර්යයන් වහන්සේලා කෙරෙහි නිසි කල්හි පහන් සිතින් පුදන දානයක් වෙයි ද, ඔහුගේ ඒ දක්ෂිණාව මහත්ඵල ලබා දෙයි.
යේ තත්ථ අනුමෝදන්ති වෙය්‍යාවච්චං කරොන්ති වා
න තේසං දක්ඛිණා ඌනා තේපි පුඤ්ඤස්ස භාගිනෝ
2. එහිදී යම් කෙනෙක් ඒ දානය අනුමෝදන් වෙත් ද, වතාවත් හෝ කරත් ද, ඔවුන්ට ඒ දක්ෂිණාව අඩු නොවෙයි. ඔවුහු ද පිනෙහි කොටස්කරුවෝ වෙති.
තස්මා දදේ ව අප්පටිවානචිත්තෝ යත්ථ දින්නං මහප්ඵලං
පුඤ්ඤානි පරලෝකස්මිං පතිට්ඨා හොන්ති පාණිනන්ති
3. එහෙයින් යම් පිරිසක් කෙරෙහි දුන් දානය මහත්ඵල ලැබ දෙයි ද, එහිලා නොහැකිළුණු සිත් ඇති ව දන් දිය යුත්තේ ය. සත්වයන් හට පරලොවෙහි දී පිහිට වන්නේ පින ය.
සාදු! සාදු!! සාදු!!!
කාලදාන සූත්‍රය නිමා විය.
