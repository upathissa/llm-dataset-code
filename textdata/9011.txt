අංගුත්තර නිකාය
චතුක්ක නිපාතෝ
4.4.4.7. දුතිය වස්සකාර සුත්තං
4.4.4.7. වස්සකාර බ්‍රහ්මණයාට වදාළ දෙවෙනි දෙසුම
ඒකං සමයං භගවා රාජගහේ විහරති වේළුවනේ කලන්දකනිවාපේ. අථ ඛෝ වස්සකාරෝ බ්‍රාහ්මණෝ මගධමහාමත්තෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ වස්සකාරෝ බ්‍රාහ්මණෝ මගධමහාමත්තෝ භගවන්තං ඒතදවෝච :
එක් සමයක භාග්‍යවතුන් වහන්සේ රජගහ නුවර කලන්දක නිවාප නම් වේළුවනයෙහි වැඩවසන සේක. එකල්හී මගධ මහාමාත්‍ය වස්සකාර බ්‍රාහ්මණ තෙමේ භාග්‍යවතුන් වහන්සේ කරා පැමිණියේ ය. පැමිණ භාග්‍යවතුන් වහන්සේ සමඟ සතුටු වූයේ ය. සතුටු විය යුතු පිළිසඳර කතා බහේ යෙදී එකත්පස් ව හිඳගත්තේ ය. එකත්පස් ව හුන් මගධ මහාමාත්‍ය වස්සකාර බ්‍රාහ්මණයා භාග්‍යවතුන් වහන්සේට මෙය සැළ කළේ ය.
ජානෙය්‍ය නු ඛෝ භෝ ගෝතම අසප්පුරිසෝ අසප්පුරිසං ‘අසප්පුරිසෝ අයං භවන්ති’?
“භවත් ගෞතමයන් වහන්ස, අසත්පුරුෂ තෙමේ අසත්පුරුෂයෙකු ව ‘මේ භවතා අසත්පුරුෂයෙකි’යි දන්නේ ද?”
අට්ඨානං ඛෝ ඒතං බ්‍රාහ්මණ අනවකාසෝ යං අසප්පුරිසෝ අසප්පුරිසං ජානෙය්‍ය ‘අසප්පුරිසෝ අයං භවන්ති’.
“බ්‍රාහ්මණය, අසත්පුරුෂයෙක් යම් අසත්පුරුෂයෙකු පිළිබඳ ව ‘මේ භවතා අසත්පුරුෂයෙකි’ යි දන්නේ ය යන කරුණ නොවන දෙයකි. වන්නට අවකාශ නැති දෙයකි.”
ජානෙය්‍ය පන භෝ ගෝතම අසප්පුරිසෝ සප්පුරිසං ‘සප්පුරිසෝ අයං භවන්ති?
“භවත් ගෞතමයන් වහන්ස, අසත්පුරුෂ තෙමේ සත්පුරුෂයෙකු ව ‘මේ භවතා සත්පුරුෂයෙකි’යි දන්නේ ද?”
ඒතම්පි ඛෝ බ්‍රාහ්මණ අට්ඨානං අනවකාසෝ යං අසප්පුරිසෝ සප්පුරිසං ජානෙය්‍ය ‘සප්පුරිසෝ අයං භවන්ති’
“බ්‍රාහ්මණය, අසත්පුරුෂයෙක් යම් සත්පුරුෂයෙකු පිළිබඳ ව ‘මේ භවතා සත්පුරුෂයෙකි’ යි දන්නේ ය යන කරුණ නොවන දෙයකි. වන්නට අවකාශ නැති දෙයකි.”
ජානෙය්‍ය, පන භෝ ගෝතම සප්පුරිසෝ සප්පුරිසං ‘සප්පුරිසෝ අයං භවන්ති?
“භවත් ගෞතමයන් වහන්ස, සත්පුරුෂ තෙමේ සත්පුරුෂයෙකු ව ‘මේ භවතා සත්පුරුෂයෙකි’යි දන්නේ ද?”
ඨානං ඛෝ ඒතං බ්‍රාහ්මණ විජ්ජති, යං සප්පුරිසෝ සප්පුරිසං ජානෙය්‍ය ‘සප්පුරිසෝ අයං භවන්ති’
“බ්‍රාහ්මණය, සත්පුරුෂයෙක් යම් සත්පුරුෂයෙකු පිළිබඳ ව ‘මේ භවතා සත්පුරුෂයෙකි’ යි දන්නේ ය යන කරුණ වන දෙයකි.”
ජානෙය්‍ය පන භෝ ගෝතම සප්පුරිසෝ අසප්පුරිසං ‘අසප්පුරිසෝ අයං භවන්ති’?
“භවත් ගෞතමයන් වහන්ස, සත්පුරුෂ තෙමේ අසත්පුරුෂයෙකු ව ‘මේ භවතා අසත්පුරුෂයෙකි’යි දන්නේ ද?”
ඒතම්පි ඛෝ බ්‍රාහ්මණ ඨානං විජ්ජති, යං සප්පුරිසෝ අසප්පුරිසං ජානෙය්‍ය ‘අසප්පුරිසෝ අයං භවන්ති’.
“බ්‍රාහ්මණය, සත්පුරුෂයෙක් යම් අසත්පුරුෂයෙකු පිළිබඳ ව ‘මේ භවතා අසත්පුරුෂයෙකි’ යි දන්නේ ය යන කරුණ වන දෙයකි.”
අච්ඡරියං භෝ ගෝතම අබ්භුතං භෝ ගෝතම, යාව සුභාසිතං චිදං භෝතා ගෝතමේන : “අට්ඨානං ඛෝ ඒතං බ්‍රාහ්මණ අනවකාසෝ යං අසප්පුරිසෝ අසප්පුරිසං ජානෙය්‍ය ‘අසප්පුරිසෝ අයං භවන්ති.’ ඒතම්පි ඛෝ බ්‍රාහ්මණ අට්ඨානං අනවකාසෝ, යං අසප්පුරිසෝ සප්පුරිසං ජානෙය්‍ය ‘සප්පුරිසෝ අයං භවන්ති.’ ඨානං ඛෝ ඒතං බ්‍රාහ්මණ විජ්ජති යං සප්පුරිසෝ සප්පුරිසං ජානෙය්‍ය ‘සප්පුරිසෝ අයං භවන්ති.’ ඒතම්පි ඛෝ බ්‍රාහ්මණ ඨානං විජ්ජති, යං සප්පුරිසෝ අසප්පුරිසං ජානෙය්‍ය’ අසප්පුරිසෝ අයං භවන්ති.’
“භවත් ගෞතමයන් වහන්ස, ආශ්චර්ය ය! භවත් ගෞතමයන් වහන්ස, අද්භූත ය! භවත් ගෞතමයන් වහන්සේ විසින් කොතරම් සුභාෂිතයක් වදාරණ ලද්දේ ද. ‘බ්‍රාහ්මණය, අසත්පුරුෂයෙක් යම් අසත්පුරුෂයෙකු පිළිබඳ ව ‘මේ භවතා අසත්පුරුෂයෙකි’ යි දන්නේ ය යන කරුණ නොවන දෙයකි. වන්නට අවකාශ නැති දෙයක්’ ය, එමෙන් ම ‘බ්‍රාහ්මණය, අසත්පුරුෂයෙක් යම් සත්පුරුෂයෙකු පිළිබඳ ව ‘මේ භවතා සත්පුරුෂයෙකි’ යි දන්නේ ය යන කරුණ නොවන දෙයකි. වන්නට අවකාශ නැති දෙයක්’ ය, එමෙන් ම ‘බ්‍රාහ්මණය, සත්පුරුෂයෙක් යම් සත්පුරුෂයෙකු පිළිබඳ ව ‘මේ භවතා සත්පුරුෂයෙකි’ යි දන්නේ ය යන කරුණ වන දෙයක්’ ය, එමෙන් ම ‘බ්‍රාහ්මණය, සත්පුරුෂයෙක් යම් අසත්පුරුෂයෙකු පිළිබඳ ව ‘මේ භවතා අසත්පුරුෂයෙකි’ යි දන්නේ ය යන කරුණ වන දෙයක්’ ය යන කරුණ යි.
ඒකමිදං භෝ ගෝතම සමයං තෝදෙය්‍යස්ස බ්‍රාහ්මණස්ස පරිසතිං පරූපාරම්භං වත්තෙන්ති : බාලෝ අයං රාජා ඒලෙය්‍යෝ යෝ සමණේ රාමපුත්තේ අභිප්පසන්නෝ, සමණේ ච පන රාමපුත්තේ ඒවරූපං පරමනිපච්චකාරං කරෝති: යදිදං අභිවාදනං පච්චුට්ඨානං අඤ්ජලිකම්මං සාමීචිකම්මන්ති. ඉමේපි රඤ්ඤෝ ඒලෙය්‍යස්ස පරිහාරකා බාලා, යමකෝ මොග්ගල්ලෝ උග්ගෝ නාවින්දකී ගන්ධබ්බෝ අග්ගිවෙස්සෝ, යේ සමණේ රාමපුත්තේ අභිප්පසන්නා, සමණේ ච පන රාමපුත්තේ ඒවරූපං පරමනිපච්චකාරං කරොන්ති: යදිදං අභිවාදනං පච්චුට්ඨානං අඤ්ජලිකම්මං සාමීචිකම්මන්ති.
භවත් ගෞතමයන් වහන්ස, එක් කලක තෝදෙය්‍ය බ්‍රාහ්මණයාගේ පිරිස අතර අන්‍යයන්ට මෙබඳු අපහාස කිරීමක් ඇතිවිය. ‘මේ ඵලෙය්‍ය රජු අඥානයෙකි. යමෙක් රාමපුත්ත ශ්‍රමණයා කෙරෙහි පැහැදුණේ ද, රාමපුත්ත ශ්‍රමණයා හට යම් මේ වන්දනා කිරීම්, නැගිට පෙරට යාම්, ඇඳිලි බැඳ වැඳීම්, සතුටු සාමීචි කතා බහ ආදී මෙබඳු උදාර යටහත් පැවතුම් කරන්නේ ද, මෙය බාල කමකි. එමෙන් ම යමක, මොග්ගල්ල, උග්ග, නාවින්දකී, ගන්ධබ්බ, අග්ගිවෙස්ස යන මේ ඵලෙය්‍ය රජුගේ පිරිස ද බාලයෝ ය. ඔවුනුත් රාමපුත්ත ශ්‍රමණයාට පැහැදුණහ. රාමපුත්ත ශ්‍රමණයා කෙරෙහි මෙබඳු වූ යටහත් පැවැතුම් දක්වති. එනම් ගෞරව දැක්වීම්, නැගිට පෙර ගමන් කිරීම්, ඇඳිලි බැඳීම්, සතුටු සාමීචි ආදිය යි.
ත්‍යාස්සුදං තෝදෙය්‍යෝ බ්‍රාහ්මණෝ ඉමිනා නයේන නේති. තං කිං මඤ්ඤන්ති භොන්තෝ පණ්ඩිතෝ රාජා ඒලෙය්‍යෝ කරණීයාධිකරණීයේසු වචනීයාධිවචනීයේසු අලමත්ථදසතරේහි අලමත්ථදසතරෝති.
ඒවං භෝ, පණ්ඩිතෝ රාජා ඒලෙය්‍යෝ කරණීයාධිකරණීයේසු වචනීයාධිවචනීයේසු අලමත්ථදසතරේහි අලමත්ථදසතරෝති.
එකල්හී තෝදෙය්‍ය බ්‍රාහ්මණ තෙමේ ඔවුන් මේ ක්‍රමයට හඳුන්වයි. ‘භවත්නි, ඒ කිමෙකැයි සිතව් ද? ඵලෙය්‍ය රජ තෙමේ කළ යුතු වූ ත්, අතිරේක ව කළ යුතු වූ ත් දේ පිළිබඳ ව ත්, කිව යුතු වූ ත්, වැඩියෙන් කිව යුතු වූ දේ පිළිබඳ ව ත් නුවණැත්තෙක් වෙයි ද, කරුණු වටහා ගන්නවුන් අතුරෙහි කරුණු වටහා ගන්නෙක් ද?’ ‘එසේ ය, භවත. ඵලෙය්‍ය රජ තෙමේ කළ යුතු වූ ත්, අතිරේක ව කළ යුතු වූ ත් දේ පිළිබඳ ව ත්, කිව යුතු වූ ත්, වැඩියෙන් කිව යුතු වූ දේ පිළිබඳ ව ත් නුවණැත්තෙකි. කරුණු වටහා ගන්නවුන් අතුරෙහි කරුණු වටහා ගන්නෙකි.’
යස්මා ච ඛෝ භෝ සමණෝ රාමපුත්තෝ රඤ්ඤා ඒලෙය්‍යේන පණ්ඩිතේන පණ්ඩිතතරෝ කරණීයාධිකරණීයේසු වචනීයාධිවචනීයේසු අලමත්ථදසතරේන අලමත්ථදසතරෝ, තස්මා රාජා ඒලෙය්‍යෝ සමණේ රාමපුත්තේ අභිප්පසන්නෝ, සමණේ ච පන රාමපුත්තේ ඒවරූපං පරමනිපච්චකාරං කරෝති: යදිදං අභිවාදනං පච්චුට්ඨානං අඤ්ජලිකම්මං සාමීචිකම්මං.
‘භවත්නි, යම් කරුණකින් රාමපුත්ත ශ්‍රමණ තෙමේ ඵලෙය්‍ය රජුට වඩා කළ යුතු වූ ත්, අතිරේක ව කළ යුතු වූ ත් දේ පිළිබඳ ව ත්, කිව යුතු වූ ත්, වැඩියෙන් කිව යුතු වූ දේ පිළිබඳ ව ත් නුවණැත්තෙකුට ත් වඩා නුවණැත්තෙක් වෙයි ද, කරුණු වටහා ගන්නවුන් අතුරෙහි වඩාත් කරුණු වටහා ගන්නෙක් වෙයි ද, එනිසා ය ඵලෙය්‍ය රජ තෙමේ ශ්‍රමණ රාමපුත්තයන් හට පැහැදුණේ. ශ්‍රමණ රාමපුත්‍රයන් කෙරෙහි මෙබඳු වූ වන්දනා කිරීම්, නැගිටීම්, ඇඳිලි බැඳීම්, මිහිරි තෙපුල් පැවසීම් ආදිය පරම ගෞරවාකාරයක් දක්වන්නේ.’
තං කිං මඤ්ඤන්ති භොන්තෝ, පණ්ඩිතා රඤ්ඤෝ ඒලෙය්‍යස්ස පරිහාරකා, යමකෝ මොග්ගල්ලෝ උග්ගෝ නාවින්දකී ගන්ධබ්බෝ අග්ගිවෙස්සෝ, කරණීයාධිකරණීයේසු වචනීයාධිවචනීයේසු අලමත්ථදසතරේහි අලමත්ථදසතරාති.
‘භවත්නි, ඔබ කුමක් සිතව් ද? ඵලෙය්‍ය රජුගේ පිරිවර වූ ඒ යමක, මොග්ගල්ල, උග්ග, නාවින්දකී, ගන්ධබ්බ, අග්ගිවෙස්ස ආදීහු කළ යුතු වූ ත්, අතිරේක ව කළ යුතු වූ ත් දේ පිළිබඳ ව ත්, කිව යුතු වූ ත්, වැඩියෙන් කිව යුතු වූ දේ පිළිබඳ ව ත් නුවණැත්තන්ට වඩා නුවණැත්තෝ වෙත් ද, කරුණු වටහා ගන්නවුන් අතුරෙහි වඩාත් කරුණු වටහා ගන්නෝ වෙත් ද?’
ඒවං භෝ. පණ්ඩිතා රඤ්ඤෝ ඒලෙය්‍යස්ස පරිහාරකා, යමකෝ මොග්ගල්ලෝ උග්ගෝ නාවින්දකී ගන්ධබ්බෝ අග්ගිවෙස්සෝ, කරණීයාධිකරණීයේසු වචනීයාධිවචනීයේසු අලමත්ථදසතරේහි අලමත්ථදසතරාති.
‘එසේ ය භවත, ඵලෙය්‍ය රජුගේ පිරිවර වූ ඒ යමක, මොග්ගල්ල, උග්ග, නාවින්දකී, ගන්ධබ්බ, අග්ගිවෙස්ස ආදීහු කළ යුතු වූ ත්, අතිරේක ව කළ යුතු වූ ත් දේ පිළිබඳ ව ත්, කිව යුතු වූ ත්, වැඩියෙන් කිව යුතු වූ දේ පිළිබඳ ව ත් නුවණැත්තන්ට වඩා නුවණැත්තෝ වෙති. කරුණු වටහා ගන්නවුන් අතුරෙහි වඩාත් කරුණු වටහා ගන්නෝ වෙති.’
යස්මා ඛෝ භෝ, සමණෝ රාමපුත්තෝ රඤ්ඤෝ ඒලෙය්‍යස්ස පරිහාරකේහි පණ්ඩිතේහි පණ්ඩිතතරෝ කරණීයාධිකරණීයේසු වචනීයාධිවචනීයේසු අලමත්ථදසතරේහි අලමත්ථදසතරෝ. තස්මා රඤ්ඤෝ ඒලෙය්‍යස්ස පරිහාරකා සමණේ රාමපුත්තේ අභිප්පසන්නා සමණේ ච පන රාමපුත්තේ ඒවරූපං පරමනිපච්චකාරං කරොන්ති: යදිදං අභිවාදනං පච්චුට්ඨානං අඤ්ජලිකම්මං සාමීචිකම්මන්ති.
‘භවත්නි, යම් කරුණකින් රාමපුත්ත ශ්‍රමණ තෙමේ ඵලෙය්‍ය රජුගේ පිරිවරට වඩා කළ යුතු වූ ත්, අතිරේක ව කළ යුතු වූ ත් දේ පිළිබඳ ව ත්, කිව යුතු වූ ත්, වැඩියෙන් කිව යුතු වූ දේ පිළිබඳ ව ත් නුවණැත්තෙකුට ත් වඩා නුවණැත්තෙක් වෙයි ද, කරුණු වටහා ගන්නවුන් අතුරෙහි වඩාත් කරුණු වටහා ගන්නෙක් වෙයි ද, එනිසා ය ඵලෙය්‍ය රජ පිරිවර ශ්‍රමණ රාමපුත්තයන් හට පැහැදුණේ. ශ්‍රමණ රාමපුත්‍රයන් කෙරෙහි මෙබඳු වූ වන්දනා කිරීම්, නැගිටීම්, ඇඳිලි බැඳීම්, මිහිරි තෙපුල් පැවසීම් ආදිය පරම ගෞරවාකාරයක් දක්වන්නේ.’
අච්ඡරියං භෝ ගෝතම අබ්භුතං භෝ ගෝතම යාව සුභාසිතංමිදං භෝතා ගෝතමේන : “අට්ඨානං ඛෝ ඒතං බ්‍රාහ්මණ අනවකාසෝ, යං අසප්පුරිසෝ අසප්පුරිසං ජානෙය්‍ය අසප්පුරිසෝ අයං භවන්ති. ඒතම්පි ඛෝ බ්‍රාහ්මණ අට්ඨානං අනවකාසෝ යං අසප්පුරිසෝ සප්පුරිසං ජානෙය්‍ය සප්පුරිසෝ අයං භවන්ති, ඨානං ඛෝ පනේතං බ්‍රාහ්මණ විජ්ජති, යං සප්පුරිසෝ සප්පුරිසං ජානෙය්‍ය සප්පුරිසෝ අයං භවන්ති. ඒතම්පි ඛෝ බ්‍රාහ්මණ ඨානං විජ්ජති යං සප්පුරිසෝ අසප්පුරිසං ජානෙය්‍ය අසප්පුරිසෝ අයං භවන්ති.”
භවත් ගෞතමයන් වහන්ස, ආශ්චර්ය ය! භවත් ගෞතමයන් වහන්ස, අද්භූත ය! භවත් ගෞතමයන් වහන්සේ විසින් කොතරම් සුභාෂිතයක් වදාරණ ලද්දේ ද. ‘බ්‍රාහ්මණය, අසත්පුරුෂයෙක් යම් අසත්පුරුෂයෙකු පිළිබඳ ව ‘මේ භවතා අසත්පුරුෂයෙකි’ යි දන්නේ ය යන කරුණ නොවන දෙයකි. වන්නට අවකාශ නැති දෙයක්’ ය, එමෙන් ම ‘බ්‍රාහ්මණය, අසත්පුරුෂයෙක් යම් සත්පුරුෂයෙකු පිළිබඳ ව ‘මේ භවතා සත්පුරුෂයෙකි’ යි දන්නේ ය යන කරුණ නොවන දෙයකි. වන්නට අවකාශ නැති දෙයක්’ ය, එමෙන් ම ‘බ්‍රාහ්මණය, සත්පුරුෂයෙක් යම් සත්පුරුෂයෙකු පිළිබඳ ව ‘මේ භවතා සත්පුරුෂයෙකි’ යි දන්නේ ය යන කරුණ වන දෙයක්’ ය, එමෙන් ම ‘බ්‍රාහ්මණය, සත්පුරුෂයෙක් යම් අසත්පුරුෂයෙකු පිළිබඳ ව ‘මේ භවතා අසත්පුරුෂයෙකි’ යි දන්නේ ය යන කරුණ වන දෙයක්’ ය යන කරුණ යි.
හන්ද චදානි මයං භෝ ගෝතම ගච්ඡාම. බහුකිච්චා මයං බහුකරණීයාති.
භවත් ගෞතමයන් වහන්ස, එසේ නම් දැන් අපි යන්නෙමු. අපි බොහෝ කටයුතු ඇති, කළ යුතු බොහෝ දෑ ඇති උදවිය නෙව.”
යස්සදානි ත්වං බ්‍රාහ්මණ කාලං මඤ්ඤසීති.
“බ්‍රාහ්මණය, දැන් යමකට කාලය යැයි ඔබ දන්නේ නම් ඒ කාලය යි.”
අථ ඛෝ වස්සකාරෝ බ්‍රාහ්මණෝ මගධමහාමත්තෝ භගවතෝ භාසිතං අභිනන්දිත්වා අනුමෝදිත්වා උට්ඨායාසනා පක්කාමීති.
එකල්හී මගධ මහාමාත්‍ය වස්සකාර බ්‍රාහ්මණ තෙමේ භාග්‍යවතුන් වහන්සේගේ භාෂිතය අනුමෝදන් වී සතුටින් පිළිගෙන හුනස්නෙන් නැගිට පිටත් ව ගියේ ය.
සාදු! සාදු!! සාදු!!!
දුතිය වස්සකාර සූත්‍රය නිමා විය.
