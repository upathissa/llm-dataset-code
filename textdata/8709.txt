අංගුත්තර නිකාය
චතුක්ක නිපාතෝ
4.3.2.2. අස්සාජානීය - ජව සුත්තං
4.3.2.2. ආජානේය අශ්වයා - ජවය ගැන වදාළ දෙසුම
චතූහි භික්ඛවේ අංගේහි සමන්නාගතෝ රඤ්ඤෝ භද්‍රෝ අස්සාජානීයෝ රාජාරහෝ හෝති රාජභොග්ගෝ. රඤ්ඤෝ අංගන්ත්වේව සංඛං ගච්ඡති.
කතමේහි චතූහි? අජ්ජවේන, ජවේන, ඛන්තියා, සෝරච්චේන.
මහණෙනි, රජුගේ සොඳුරු වූ ආජානේය අශ්වයා සතර කරුණකින් යුක්ත වූ විට රජුට යෝග්‍ය වූයේ වෙයි. රජු විසින් පරිහරණය කළ යුතු වූයේ වෙයි. රජුගේ අංගයක් ය යන ගණනට අයත් වෙයි. ඒ කවර සතර කරුණකින් ද යත්;
අවංකභාවයෙන් ද, වේගයෙන් ද, ඉවසීමෙන් ද, කීකරුකමින් ද වශයෙනි.
ඉමේහි ඛෝ භික්ඛවේ චතූහි අංගේහි සමන්නාගතෝ රඤ්ඤෝ භද්‍රෝ අස්සාජානීයෝ රාජාරහෝ හෝති රාජභොග්ගෝ. රඤ්ඤෝ අංගන්ත්වේව සංඛං ගච්ඡති.
මහණෙනි, රජුගේ සොඳුරු වූ ආජානේය අශ්වයා මේ සතර කරුණෙන් යුක්ත වූ විට රජුට යෝග්‍ය වූයේ වෙයි. රජු විසින් පරිහරණය කළ යුතු වූයේ වෙයි. රජුගේ අංගයක් ය යන ගණනට අයත් වෙයි.
ඒවමේව ඛෝ භික්ඛවේ චතූහි ධම්මේහි සමන්නාගතෝ භික්ඛු ආහුනෙය්‍යෝ හෝති පාහුනෙය්‍යෝ, දක්ඛිණෙය්‍යෝ, අඤ්ජලිකරණීයෝ අනුත්තරං පුඤ්ඤක්ඛෙත්තං ලෝකස්ස.
කතමේහි චතූහි? අජ්ජවේන ජවේන ඛන්තියා සෝරච්චේන.
එසෙයින් ම මහණෙනි, සතර කරුණකින් යුක්ත වූ භික්ෂුව ආහුණෙය්‍ය වෙයි. පාහුණෙය්‍ය වෙයි. දක්ඛිණෙය්‍ය වෙයි. අංජලිකරණීය වෙයි. ලොවට උතුම් පින්කෙත වෙයි. ඒ කවර කරුණු සතරකින් ද යත්;
අවංකභාවයෙන් ද, ප්‍රඥා වේගයෙන් ද, ඉවසීමෙන් ද, කීකරුකමින් ද වශයෙනි.
ඉමේහි ඛෝ භික්ඛවේ චතූහි ධම්මේහි සමන්නාගතෝ භික්ඛු ආහුනෙය්‍යෝ හෝති ....(පෙ).... අනුත්තරං පුඤ්ඤක්ඛෙත්තං ලෝකස්සාති.
මහණෙනි, මේ සතර කරුණින් යුක්ත වූ භික්ෂුව ආහුණෙය්‍ය වෙයි. පාහුණෙය්‍ය වෙයි. දක්ඛිණෙය්‍ය වෙයි. අංජලිකරණීය වෙයි. ලොවට උතුම් පින්කෙත වෙයි.
සාදු! සාදු!! සාදු!!!
අස්සාජානීය – ජව සූත්‍රය නිමා විය.
