ඛුද්දක නිකාය
ඉතිවුත්තක පාළි
4.1.4. සමණබ්‍රාහ්මණ සුත්තං
4.1.4. ශ්‍රමණ බ්‍රාහ්මණයන් ගැන වදාළ දෙසුම
103. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. යේ හි කේචි භික්ඛවේ සමණා වා බ්‍රාහ්මණා වා ඉදං දුක්ඛන්ති යථාභූතං නප්පජානන්ති. අයං දුක්ඛසමුදයෝ’ති යථාභූතං නප්පජානන්ති, අයං දුක්ඛනිරෝධෝ’ති යථාභූතං නප්පජානන්ති, අයං දුක්ඛනිරෝධගාමිනී පටිපදා’ති යථාභූතං නප්පජානන්ති, න මේ තේ භික්ඛවේ සමණා වා බ්‍රාහ්මණා වා සමණේසු වා සමණසම්මතා බ්‍රාහ්මණේසු වා බ්‍රාහ්මණසම්මතා, න ච පනේතේ ආයස්මන්තෝ සාමඤ්ඤත්ථං වා බ්‍රහ්මඤ්ඤත්ථං වා දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරන්ති.
“පින්වත් මහණෙනි, සමහර ශ්‍රමණ බ්‍රාහ්මණවරු ඉන්නවා ඔවුන් ‘මේ තමයි දුක’ කියලා ඇති හැටියටම දන්නෙ නෑ. ‘මේ තමයි දුක් හටගැනීම’ කියලා ඇති හැටියටම දන්නෙ නෑ. ‘මේ තමයි දුක් නැතිවීම’ කියලා ඇති හැටියටම දන්නෙ නෑ. ‘මේ තමයි දුක් නැතිවීම පිණිස යන ප්‍රතිපදාව’ කියලා ඇති හැටියටම දන්නෙ නෑ. පින්වත් මහණෙනි, ඒ ශ්‍රමණ බ්‍රාහ්මණයන් ශ්‍රමණයන් අතරේ සැබෑ ශ්‍රමණයන් හැටියට මම සම්මත කරන්නේ නෑ. බ්‍රාහ්මණයන් අතරේ සැබෑ බ්‍රාහ්මණයන් හැටියටත් සම්මත කරන්නේ නෑ. ඒකට හේතුව ඒ ආයුෂ්මත්වරුන් මේ ජීවිතයේදී තමන් විසින්ම සැබෑම වූ ශ්‍රමණ අර්ථයවත්, සැබෑම වූ බ්‍රාහ්මණ අර්ථයවත් අවබෝධ නොකරගෙන ජීවත් වීමයි.
යේ ච ඛෝ කේචි සමණා වා බ්‍රාහ්මණා වා ඉදං දුක්ඛන්ති යථාභූතං පජානන්ති, අයං දුක්ඛසමුදයෝ’ති යථාභූතං පජානන්ති, අයං දුක්ඛනිරෝධෝ’ති යථාභූතං පජානන්ති, අයං දුක්ඛනිරෝධගාමිනී පටිපදා’ති යථාභූතං පජානන්ති. තේ ඛෝ’මේ භික්ඛවේ සමණා වා බ්‍රාහ්මණා වා සමණේසු චේව සමණසම්මතා බ්‍රාහ්මණේසු ච බ්‍රාහ්මණසම්මතා. තේ ච පනායස්මන්තෝ සාමඤ්ඤත්ථඤ්ච බ්‍රහ්මඤ්ඤත්ථඤ්ච දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරන්තී”ති.
පින්වත් මහණෙනි, තව සමහර යම් ශ්‍රමණ බ්‍රාහ්මණවරු ඉන්නවා. ඔවුන් ‘මේ තමයි දුක’ කියලා ඇතිහැටියටම දන්නවා. ‘මේ තමයි දුක් හටගැනීම’ කියලා ඇතිහැටියටම දන්නවා. ‘මේ තමයි දුක් නැතිවීම’ කියලා ඇතිහැටියටම දන්නවා. ‘මේ තමයි දුක් නැතිවීම පිණිස යන ප්‍රතිපදාව’ කියලා ඇති හැටියටම දන්නවා. පින්වත් මහණෙනි, ඒ ශ්‍රමණ බ්‍රාහ්මණයන් තමයි ශ්‍රමණයන් අතරේ සැබෑම ශ්‍රමණවරුන් හැටියටත්, බ්‍රාහ්මණයන් අතරේ සැබෑම බ්‍රාහ්මණවරුන් හැටියටත් මම සම්මත කරන්නේ. ඒකට හේතුව ඒ ආයුෂ්මත්වරු මේ ජීවිතයේදී තමන් විසින්ම සැබෑ වූ ශ්‍රමණ අර්ථයත්, සැබෑම වූ බ්‍රාහ්මණ අර්ථයත් අවබෝධ කරගෙන ජීවත් වීමයි.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2.“යේ දුක්ඛං නප්පජානන්ති අථෝ දුක්ඛස්ස සම්භවං,
යත්ථ ච සබ්බසෝ දුක්ඛ, අසේසං උපරුජ්ඣති,
තඤ්ච මග්ගං න ජානන්ති දුක්ඛූපසමගාමිනං
“කෙනෙක් ඉන්නවා දුක මොකක්ද කියලා දන්නෙ නෑ. ඒ වගේම දුකට හේතුව මොකක්ද කියලා දන්නෙත් නෑ. ඒ දුක ඉතුරු නැතුව නිරුද්ධ වෙන තැන දන්නෙත් නෑ. ඒ දුක නැති වී යන මාර්ගය දන්නෙත් නෑ.
3.චේතෝවිමුත්තිහීනා තේ අථෝ පඤ්ඤාවිමුත්තියා,
අභබ්බා තේ අන්තකිරියාය තේ වේ ජාතිජරූපගා
ඒ චේතෝ විමුක්තියත්, ප්‍රඥා විමුක්තියත් නොදන්න ඔවුන් මේ ජාති ජරා දුක් නැති කරලා දාන්න සුදුස්සෝ වෙන්නෙ නෑ.
4.යේ ච දුක්ඛං පජානන්ති අථෝ දුක්ඛස්ස සම්භවං,
යත්ථ ච සබ්බසෝ දුක්ඛං අසේසං උපරුජ්ඣති,
තඤ්ච මග්ගං පජානන්ති දුක්ඛූපසමගාමිනං
කෙනෙක් ඉන්නවා දුක මොකක්ද කියලා දන්නවා. ඒ වගේම දුකට හේතුව මොකක්ද කියලා දන්නවා. ඒ දුක ඉතුරු නැතිව නිරුද්ධ වෙන තැන දන්නවා. ඒ දුක නැති වී යන මාර්ගය දන්නවා.
5.චේතෝවිමුත්තිසම්පන්නා අථෝ පඤ්ඤාවිමුත්තියා,
භබ්බා තේ අන්තකිරියාය න තේ ජාතිජරූපගා”ති
ඒ චේතෝ විමුක්තියත්, ප්‍රඥා විමුක්තියත් හොඳ හැටි දන්න ඔවුන් තමයි මේ ජාති ජරා දුක් නැති කරලා දමන්න නියම සුදුස්සෝ වෙන්නේ.”
අයම්පි අත්ථෝ වුත්තෝ භගවතා. ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
