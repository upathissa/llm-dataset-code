අංගුත්තර නිකාය
අට්ඨක නිපාතෝ
8.1.5.7. විසාඛාමනාපකායික සුත්තං
8.1.5.7. මනාපකායික දෙවියන් ගැන විශාඛාවට වදාළ දෙසුම
ඒකං සමයං භගවා සාවත්ථියං විහරති පුබ්බාරාමේ මිගාරමාතුපාසාදේ . අථ ඛෝ විසාඛා මිගාරමාතා ....(පෙ).... ඒකමන්තං නිසින්නං ඛෝ විසාඛං මිගාරමාතරං භගවා ඒතදවෝච:
එක් සමයක භාග්‍යවතුන් වහන්සේ සැවැත් නුවර පූර්වාරාමය නම් මිගාර මාතු ප්‍රාසාදයෙහි වැඩවසන සේක. එකල්හී මිගාර මාතා විශාඛා උපාසිකාවෝ ….(පෙ)…. එකත්පස් ව හුන් විශාඛා මිගාර මාතාවට භාග්‍යවතුන් වහන්සේ මෙය වදාළ සේක.
අට්ඨහි ඛෝ විසාඛේ, ධම්මේහි සමන්නාගතෝ මාතුගාමෝ කායස්ස භේදා පරම්මරණා මනාපකායිකානං දේවානං සහව්‍යතං උපපජ්ජති. කතමේහි අට්ඨහි:
“විශාඛාවෙනි, අට කරුණකින් සමන්විත වූ ස්ත්‍රිය කය බිඳී මරණින් මතු මනාපකායික දෙවියන් අතර උපදින්නී ය. ඒ කවර අටක් ද යත්;
ඉධ විසාඛේ, මාතුගාමෝ යස්ස මාතාපිතරෝ භත්තුනෝ දෙන්ති, අත්ථකාමා හිතේසිනෝ අනුකම්පකා අනුකම්පං උපාදාය, තස්ස හෝති පුබ්බුට්ඨායිනී පච්ඡානිපාතිනී කිංකාරපටිස්සාවිනී මනාපචාරිනී පියවාදිනී ....(පෙ).... චාගවතී ඛෝ පන හෝති විගතමලමච්ඡේරේන චේතසා අගාරං අජ්ඣාවසති මුත්තචාගා පයතපාණී වොස්සග්ගරතා යාචයෝගා දානසංවිභාගරතා. ඉමේහි ඛෝ විසාඛේ, අට්ඨහි ධම්මේහි සමන්නාගතෝ මාතුගාමෝ කායස්ස භේදා පරම්මරණා මනාපකායිකානං දේවානං සහව්‍යතං උපපජ්ජති.
විශාඛාවෙනි, මෙහිලා මව්පියවරු යහපත කැමති ව, හිතවත් ව, අනුකම්පාවෙන්, අනුකම්පාව උපදවා යම් ස්වාමියෙකුට ස්ත්‍රියක් දෙත් නම්, ඇය ඒ ස්වාමියාට පළමු ව අවදිවන්නී, හැමට පසු ව නිදන්නී කුමක් කළ යුතු දැයි විමසන්නී, ප්‍රිය මනාප හැසිරීම් ඇති ව ප්‍රිය තෙපුල් ඇත්තී වෙයි. ….(පෙ)…. ත්‍යාගවන්තියක් වෙයි. මසුරුමල දුරු වූ සිතින් ගෙදර වසන්නී වෙයි. දානය පිණිස අත්හැර දොවනා ලද අත් ඇත්තී වෙයි. අනුන්ගේ ඉල්ලීමට සුදුසු වන්නී වෙයි. දන් බෙදන්නී වෙයි. දන් බෙදීමෙහි ඇලුණී වෙයි.
විශාඛාවෙනි, මේ අට කරුණෙන් සමන්විත වූ ස්ත්‍රිය කය බිඳී මරණින් මතු මනාපකායික දෙවියන් අතර උපදින්නී ය.
(ගාථා)
1. යෝ නං භරති සබ්බදා නිච්චං ආතාපී උස්සුකෝ,
තං සබ්බකාමදං පෝසං භත්තාරං නාතිමඤ්ඤති
1. යම් පුරුෂයෙක් හැම විට, නිතර බලවත් වීරියෙන් යුතුව, උත්සාහයෙන් යුතුව යම් ස්ත්‍රියක් පෝෂණය කරයි ද, ඒ ගෘහණිය තමාට කැමති සියල්ල දෙන ස්වාමියා හෙලා නොදකින්නී ය.
2. න චාපි සොත්ථි භත්තාරං ඉස්සාවාදේන රෝසයේ,
භත්තු ච ගරුනෝ සබ්බේ පතිපූජේති පණ්ඩිතා
2. නුවණැති ස්ත්‍රිය ස්වාමියා කෙරෙහි ඊර්ෂ්‍යාවෙන් නොබනින්නී වෙයි. ස්වාමියාගේ ගුරුතන්හි සිටින සියල්ලන් පුදන්නී වෙයි.
3. උට්ඨායිකා අනලසා සංගහීතපරිජ්ජනා,
භත්තු මනාපං චරති සම්භතං අනුරක්ඛති
3. නැගී සිටින වීරිය ඇත්තී වෙයි. කම්මැලි නැත්තී වෙයි. පරිවාර ජනයාට සංග්‍රහ කරන්නී වෙයි. ස්වාමියාගේ සිත් සතුටු කරමින් හැසිරෙන්නී ඔහු ඉපැයූ ධනය රකින්නී වෙයි.
4. යා ඒවං වත්තතී නාරී භත්තු ඡන්දවසානුගා,
මනාපා නාම තේ දේවා යත්ථ සා උපපජ්ජතීති
4. යම් ස්ත්‍රියක් මෙසේ ස්වාමියාට සේවය කොට ස්වාමියාගේ කැමැත්ත අනුව සිටියා වෙයි ද, ඕ තොමෝ මනාප කායික (නිම්මාණරතී) දෙවියන් සිටින තැන උපදින්නී ය.
සාදු! සාදු!! සාදු!!!
විශාඛා මනාපකායික සූත්‍රය නිමා විය.
