සංයුත්ත නිකාය
නිදාන වග්ගෝ
3.1.4. මාතුථඤ්ඤ සුත්තං
3.1.4. මව් කිරි ගැන වදාළ දෙසුම
සාවත්‌ථියං....
සැවැත් නුවරදී ...............
අනමතග්‌ගෝයං භික්ඛවේ සංසාරෝ. පුබ්‌බාකෝටි න පඤ්‌ඤායති අවිජ්‌ජානීවරණානං සත්‌තානං තණ්‌හාසංයෝජනානං සන්‌ධාවතං සංසරතං. තං කිං මඤ්‌ඤථ භික්ඛවේ කතමන්නු ඛෝ බහුතරං යං වා වෝ ඉමිනා දීඝේන අද්‌ධුනා සන්‌ධාවතං සංසරතං මාතුථඤ්‌ඤං පීතං, යං වා චතුසු මහාසමුද්දේසු උදකන්‌ති?
පින්වත් මහණෙනි, ඉපදෙමින් මැරෙමින් යන මේ ස්වභාවය (සංසාරය) අවසන් නොවන ගමනකි. ආරම්භක කෙළවර දැක්ක නොහැකි දෙයකි. අවිද්‍යාවෙන් වැසුණු තණ්හාවෙන් බැඳුණු මේ සත්වයන් සුගති දුගතිවල සැරිසරමින් යන මේ ස්වභාවය ආරම්භක කෙළවරක් දැක්ක නොහැකිය.පින්වත් මහණෙනි, මේ ගැන ඔබ කුමක්ද හිතන්නේ? මේ දීර්ඝ කාලයේදී භවයෙන් භවයට සැරිසරා යද්දී, ඉපිද ඉපිද යද්දී, ඔබ විසින් යම් මව් කිරක් බීල තියෙනවද, ඒ බොන ලද මව් කිරි ද ඉතා වැඩි? මේ සතර මහා සාගරයේ ජලය ද?”
යථා ඛෝ මයං භන්තේ භගවතා ධම්‌මං දේසිතං ආජානාම, ඒතදේව භන්තේ බහුතරං යං නෝ ඉමිනා දීඝේන අද්‌ධුනා සන්‌ධාවතං සංසරතං මාතුථඤ්‌ඤං පීතං, න ත්වේව චතුසු මහාසමුද්දේසු උදකන්‌ති.
“ස්වාමීනි, අපි භාග්‍යවතුන් වහන්සේ විසින් වදාරණ ලද ශ්‍රී සද්ධර්මය යම් පරිද්දෙකින් දන්නවා නම් ස්වාමීනි, මේ සා දීර්ඝ කාලයක් මුළුල්ලේ භවයෙන් භවයට සැරිසරා යද්දී, ඉපිද ඉපිද යද්දී අප විසින් යම් මව් කිරක් බීල තියෙනව ද, ඒ බොන ලද මව් කිරි ම යි ඉතා වැඩි, මේ සතර මහා සාගරයේ ජලය නම් නොවේ.”
සාධු සාධු භික්ඛවේ, සාධු ඛෝ මේ තුම්හේ භික්ඛවේ ඒවං ධම්‌මං දේසිතං ආජානාථ. ඒතදේව භික්ඛවේ, බහුතරං යං වෝ ඉමිනා දීඝේන අද්‌ධුනා සන්‌ධාවතං සංසරතං මාතුථඤ්‌ඤං පීතං, න ත්වේව චතූසු මහාසමුද්දේසු උදකං. තං කිස්‌ස හේතු? අනමතග්‌ගෝයං භික්ඛවේ සංසාරෝ ....(පෙ).... අලං විමුච්‌චිතුන්‌ති.
“සාදු! සාදු!! පින්වත් මහණෙනි, සාදු! පින්වත් මහණෙනි, මා විසින් දේශනා කරන ලද ධර්මය ඔය ආකාරයෙන් දැනගෙන සිටීම ඉතා හොඳයි. මේ සා දීර්ඝ කාලයක් මුළුල්ලේ භවයෙන් භවයට සැරිසරා යද්දී, ඉපිද ඉපිද යද්දී ඔබ විසින් යම් මව් කිරක් බීල තියෙනව ද, ඒ බොන ලද මව් කිරි ම යි ඉතා වැඩි, මේ සතර මහා සාගරයේ ජලය නම් නොවේ ඒකට හේතුව කුමක්ද? ඉපදෙමින් මැරෙමින් යන මේ ස්වභාවය (සංසාරය) අවසන් නොවන ගමනක්. .... (පෙ) .... නිදහස් වෙන්න ම යි වටින්නේ.
සාදු! සාදු!! සාදු!!!
මාතුථඤ්ඤ සූත්‍රය නිමා විය.
