ඛුද්දක නිකාය
ථේර ගාථා
1.4.6. කුමාපුත්තත්ථේරගාථා
1.4.6. කුමාපුත්ත තෙරුන්ගේ ගාථාව
36.සාධු සුතං සාධු චරිතකං
සාධු සදා අනිකේතවිහාරෝ
අත්ථපුච්ඡනං පදක්ඛිණකම්මං
ඒතං සාමඤ්ඤමකිඤ්චනස්සා’ති
36. බණ ඇසීම කොයි තරම් හොඳ ද. අහපු බණට අනුව ජීවත් වීම ඊටත් වඩා හොඳයි. හැම තිස්සේ ම තණ්හාවෙන් තොරව ජීවත් වෙන එක හරි ම හොඳයි. අහන බණවල අර්ථ නුවණින් විමසීමත් ඒ වගේ ම හොඳයි. ඒ බණ ගෞරවයෙන් පිළිගැනීම මොනතරම් හොඳ දෙයක් ද. අන්න එයාට තමා කෙලෙස් නැති පුද්ගලයාගේ ‘මහණකම’ කියලා කියන්නෙ.
ඉත්ථං සුදං ආයස්මා කුමාපුත්තෝ ථේරෝ ගාථං අභාසිත්ථා’ති.
මෙය වනාහී ආයුෂ්මත් කුමාපුත්ත නම් රහත් මුනිඳුන් වදාළ ගාථාවයි.
