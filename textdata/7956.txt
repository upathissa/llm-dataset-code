අංගුත්තර නිකාය
දසක නිපාතෝ
10.2.1.6. පඨම සඤ්ඤා සුත්තං
10.2.1.6. සංඥාව ගැන වදාළ පළමු දෙසුම
(සාවත්ථි)
සැවැත් නුවර දී ය ………..
දස ඉමා භික්ඛවේ සඤ්ඤා භාවිතා බහුලීකතා මහප්ඵලා හොන්ති මහානිසංසා අමතෝගධා අමතපරියෝසානා කතමා දස:
මහණෙනි, මෙම දස සංඥා දියුණු කරගත් විට, බහුල ව ප්‍රගුණ කරගත් විට, මහත්ඵල මහානිශංස ලැබෙන්නේ ය. නිවනෙහි බැසගෙන, නිවනින් ම අවසන් වන්නේ ය. ඒ කවර දසයක් ද යත්;
අසුභසඤ්ඤා, මරණසඤ්ඤා, ආහාරේපටික්කූලසඤ්ඤා, සබ්බලෝකේ අනභිරතසඤ්ඤා, අනිච්චසඤ්ඤා, අනිච්චේ දුක්ඛසඤ්ඤා, දුක්ඛේ අනත්තසඤ්ඤා, පහානසඤ්ඤා, විරාගසඤ්ඤා, නිරෝධසඤ්ඤා. ඉමා ඛෝ භික්ඛවේ දසසඤ්ඤා භාවිතා බහුලීකතා මහප්ඵලා හොන්ති මහානිසංසා අමතෝගධා අමතපරියෝසානාති.
අසුභ සංඥාව ය, මරණ සංඥාව ය, ආහාරයෙහි පිළිකුල් සංඥාව ය, සියළු ලොවෙහි නොඇලෙන සංඥාව ය, අනිත්‍ය සංඥාව ය, අනිත්‍ය වූ දෙයෙහි ඇති දුක් සංඥාව ය, දුක් වූ දෙයෙහි ඇති අනාත්ම සංඥාව ය, ප්‍රහාණ සංඥාව ය, විරාග සංඥාව ය, නිරෝධ සංඥාව ය. මහණෙනි, මෙම දස සංඥා දියුණු කරගත් විට, බහුල ව ප්‍රගුණ කරගත් විට, මහත්ඵල මහානිසංස ලැබෙන්නේ ය. නිවනෙහි බැසගෙන, නිවනින් ම අවසන් වන්නේ ය.
සාදු! සාදු!! සාදු!!!
පඨම සඤ්ඤා සූත්‍රය නිමා විය.
