සංයුත්ත නිකාය
සළායතන වග්ගෝ
2.1.10. ඵස්සමූලක සුත්තං
2.1.10. ස්පර්ශය මුල් වූ දෙය ගැන වදාළ දෙසුම
තිස්සෝ ඉමා භික්ඛවේ වේදනා ඵස්සජා ඵස්සමූලකා ඵස්සනිදානා ඵස්සපච්චයා. කතමා තිස්සෝ: සුඛා වේදනා දුක්ඛා වේදනා අදුක්ඛමසුඛා වේදනා. සුඛවේදනියං භික්ඛවේ ඵස්සං පටිච්ච උප්පජ්ජති සුඛා වේදනා. තස්සේව සුඛවේදනියස්ස ඵස්සස්ස නිරෝධා යං තජ්ජං වේදයිතං, සුඛවේදනියං ඵස්සං පටිච්ච උප්පන්නා සුඛා වේදනා සා නිරුජ්ඣති, සා වූපසම්මති;
පින්වත් මහණෙනි, මේ වේදනා තුන හට ගන්නේ ස්පර්ශයෙනුයි. මුල් වී තිබෙන්නේත් ස්පර්ශයයි. මූලික කාරණයත් ස්පර්ශයයි. හේතු වී තිබෙන්නේත් ස්පර්ශයයි. කවර වේදනා තුනක් ද යත්, සැප විඳීම, දුක් විඳීම හා දුක් සැප රහිත විඳීමයි. පින්වත් මහණෙනි, සැප වේදනාව ඇති කරවන ස්පර්ශය හේතුවෙනුයි සැප විඳීම උපදින්නේ. සැප වේදනාව ඇති කරවන ස්පර්ශය හේතුවෙන් උපන්නා වූ යම් විඳිය යුතු සැප වේදනාවක් ඇත්නම් ඒ සැප වේදනාව ඇති කරවන ස්පර්ශයේ ම නිරුද්ධ වීමෙන් එය නිරුද්ධ වෙනවා. එය සංසිඳෙනවා.
දුක්ඛවේදනියං භික්ඛවේ ඵස්සං පටිච්ච උප්පජ්ජති දුක්ඛා වේදනා. තස්සේව දුක්ඛවේදනියස්ස ඵස්සස්ස නිරෝධා යං තජ්ජං වේදයිතං දුක්ඛවේදනියං ඵස්සං පටිච්ච උප්පන්නා දුක්ඛා වේදනා සා නිරුජ්ඣති, සා වූපසම්මති. අදුක්ඛමසුඛවේදනියං භික්ඛවේ ඵස්සං පටිච්ච උප්පජ්ජති අදුක්ඛමසුඛා වේදනා. තස්සේව අදුක්ඛමසුඛවේදනියස්ස ඵස්සස්ස නිරෝධා යං තජ්ජං වේදයිතං අදුක්ඛමසුඛවේදනියං ඵස්සං පටිච්ච උප්පන්නා අදුක්ඛමසුඛා වේදනා සා නිරුජ්ඣති, සා වූපසම්මති.
පින්වත් මහණෙනි, දුක් වේදනාව ඇති කරවන ස්පර්ශය හේතුවෙනුයි දුක් විඳීම උපදින්නේ. දුක් වේදනාව ඇති කරවන ස්පර්ශය හේතුවෙන් උපන්නා වූ යම් විඳිය යුතු දුක් වේදනාවක් ඇත්නම් ඒ දුක් වේදනාව ඇති කරවන ස්පර්ශයේ ම නිරුද්ධ වීමෙන් එය නිරුද්ධ වෙනවා. එය සංසිඳෙනවා. පින්වත් මහණෙනි, දුක් සැප රහිත වේදනාව ඇති කරවන ස්පර්ශය හේතුවෙනුයි දුක් සැප රහිත විඳීම උපන්නේ. දුක් සැප රහිත වේදනාව ඇති කරවන ස්පර්ශය හේතුවෙන් උපන්නා වූ යම් විඳිය යුතු දුක් සැප රහිත වේදනාවක් ඇත්නම් ඒ දුක් සැප රහිත වේදනාව ඇති කරවන ස්පර්ශයේ ම නිරුද්ධ වීමෙන් එය නිරුද්ධ වෙනවා. එය සංසිඳෙනවා.
සෙය්‍යථාපි භික්ඛවේ, ද්වින්නං කට්ඨානං සංඝට්ටනසමෝධානා උස්මා ජායති තේජෝ අභිනිබ්බත්තති. තේසං යේව කට්ඨානං නානාභාවා විනික්ඛේපා යා තජ්ජා උස්මා සා නිරුජ්ඣති, සා වූපසම්මති. ඒවමේව ඛෝ භික්ඛවේ ඉමා තිස්සෝ වේදනා ඵස්සජා ඵස්සමූලකා ඵස්සනිදානා ඵස්සපච්චයා තජ්ජං තජ්ජං ඵස්සං පටිච්ච තජ්ජා තජ්ජා වේදනා උප්පජ්ජන්ති. තජ්ජස්ස තජ්ජස්ස ඵස්සස්ස නිරෝධා තජ්ජා තජ්ජා වේදනා නිරුජ්ඣන්තීති.
පින්වත් මහණෙනි, ඒක මේ වගේ දෙයක්. දඬු දෙකක් එකට ගැටීමෙන්, එකතු වීමෙන් උණුසුම උපදිනවා. ගින්දර හට ගන්නවා. ඒ දඬු දෙක ම වෙන් වීමෙන්, ඈත් වීමෙන් ඒ තුළින් හට ගත් යම් උණුසුමක් තිබුණා නම්, එය නිරුද්ධ වෙනවා. එය සංසිඳෙනවා. පින්වත් මහණෙනි, ඔය විදියටමයි මේ වේදනා තුන ම ස්පර්ශයෙනුයි හට ගන්නේ. ස්පර්ශයයි මුල් වන්නේ. මූලික කාරණය වන්නේත් ස්පර්ශයයි. හේතු වන්නේත් ස්පර්ශයයි. ඒ ඒ දෙයින් හට ගත් ස්පර්ශය නිසා ඒ ඒ ස්පර්ශයෙන් වේදනාවන් උපදිනවා. ඒ ඒ දෙයින් හට ගත් ස්පර්ශයේ නිරුද්ධ වීමෙන් ඒ ඒ ස්පර්ශයෙන් උපන් වේදනාවන් නිරුද්ධ වෙනවා.
සාදු! සාදු!! සාදු!!!
ඵස්සමූලක සූත්‍රය නිමා විය.
සගාථාවග්ගෝ පඨමෝ.
පළමුවෙනි සගාථා වර්ගය යි.
තත්‍රැද්දානං:
එහි පිළිවෙළ උද්දානය යි.
සමාධි සුඛ පහානේන පාතාලං දට්ඨබ්බේන ච
සල්ලේන ව ගේලඤ්ඤේහි අනිච්ච ඵස්සමූලකාති
සමාධි සුත්‍රය, සුඛ සූත්‍රය, පහාන සූත්‍රය, පාතාල සූත්‍රය, දට්ඨබ්බ සූත්‍රය, සල්ල සූත්‍රය, ගේලඤ්ඤ සූත්‍ර දෙක, අනිච්ච සූත්‍රය, ඵස්සමූලක සූත්‍රය යන මෙයින් මේ වර්ගය සමන්විතයි.
