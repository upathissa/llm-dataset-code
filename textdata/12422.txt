ඛුද්දක නිකාය
ඉතිවුත්තක පාළි
3.4.9. අන්තරාමල සුත්තං
3.4.9. සිත ඇතුළේ හටගන්නා මළකඩ ගැන වදාළ දෙසුම
88. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. තයෝ’මේ භික්ඛවේ අන්තරාමලා අන්තරාඅමිත්තා අන්තරාසපත්තා අන්තරාවධකා අන්තරාපච්චත්ථිකා. කතමේ තයෝ?
“පින්වත් මහණෙනි, සිතේ හටගත්තු මළකඩ තුනක් තියෙනවා. සිතේ උපන්න සතුරන් තුන් දෙනෙක් ඉන්නවා. සිතේ උපන්න විරුද්ධකාරයන් තුන් දෙනෙක් ඉන්නවා. සිතේ උපන්න වධකයන් තුන් දෙනෙක් ඉන්නවා. සිතේ උපන්න තරහකාරයන් තුන් දෙනෙක් ඉන්නවා. ඒ තුන මොනවාද?
ලෝභෝ භික්ඛවේ අන්තරාමලෝ අන්තරාඅමිත්තෝ අන්තරාසපත්තෝ අන්තරාවධකෝ අන්තරාපච්චත්ථිකෝ. දෝසෝ භික්ඛවේ අන්තරාමලෝ අන්තරාඅමිත්තෝ අන්තරාසපත්තෝ අන්තරාවධකෝ අන්තරාපච්චත්ථිකෝ. මෝහෝ භික්ඛවේ අන්තරාමලෝ අන්තරාඅමිත්තෝ අන්තරාසපත්තෝ අන්තරාවධකෝ අන්තරාපච්චත්ථිකෝ.
පින්වත් මහණෙනි, ලෝභය කියන්නේ සිතේ හටගත්තු මළකඩක්. සිතේ උපන්න අමිත්‍රයෙක්. සිතේ උපන්න විරුද්ධකාරයෙක්. සිතේ උපන්න වධකයෙක්. සිතේ උපන්න හතුරෙක්. පින්වත් මහණෙනි, ද්වේෂය කියන්නේ සිතේ හටගත්තු මළකඩක්. සිතේ උපන්න අමිත්‍රයෙක්. සිතේ උපන්න විරුද්ධ කාරයෙක්. සිතේ උපන්න වධකයෙක්. සිතේ උපන්න හතුරෙක්. පින්වත් මහණෙනි, මෝහය කියන්නේ සිතේ හටගත්තු මළකඩක්. සිතේ උපන්න අමිත්‍රයෙක්. සිතේ උපන්න විරුද්ධකාරයෙක්. සිතේ උපන්න වධකයෙක්. සිතේ උපන්න හතුරෙක්.
ඉමේ ඛෝ භික්ඛවේ තයෝ අන්තරාමලා අන්තරාඅමිත්තා අන්තරාසපත්තා අන්තරාවධකා අන්තරාපච්චත්ථිකා’ති.
පින්වත් මහණෙනි, මේ තමයි සිතේ හටගත්තු මළකඩ. සිතේ උපන්න අමිත්‍රයෝ. සිතේ උපන්න විරුද්ධකාරයෝ. සිතේ උපන්න වධකයෝ. සිතේ උපන්න සතුරෝ තුන් දෙනා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “අනත්ථජනනෝ ලෝභෝ ලෝභෝ චිත්තප්පකෝපනෝ,
භයමන්තරතෝ ජාතං තං ජනෝ නාවබුජ්ඣති
“ලෝභය තමයි අනර්ථය උපදවා දෙන්නේ. සිත කළඹවන්නේ ලෝභය තමයි. ලෝභය කියන්නේ තමන් තුළ හටගත්තු භයක්. ඒ බව මේ ජනතාව නම් දන්නේ නෑ.
3. ලුද්ධෝ අත්ථං න ජානාති ලුද්ධෝ ධම්මං න පස්සති,
අන්ධන්තමං තදා හෝති යං ලෝභෝ සහතේ නරං
ලෝභ කෙනා යහපත් දේ ගැන දන්නෙ නෑ. ලෝභ කෙනා සදහම් දකින්නෙත් නෑ. මේ ලෝභය මනුෂ්‍යයෙකුගේ සිත මැඬගත්තට පස්සේ ඒක ඔහුගේ ජීවිතයේ මහා අන්ධකාරයක් වෙනවා.
4. යෝ ච ලෝභං පහත්වාන ලෝභනෙය්‍යේ න ලුබ්භති,
ලෝභෝ පහීයතේ තම්හා උදබින්දූව පොක්ඛරා
කෙනෙක් ඉන්නවා මේ ලෝභය ප්‍රහීණ කරලා දානවා, ලෝභයට හේතු වන දේවල්වලට ලෝභ කරන්නෙ නැතුව ඉන්නවා. ඒ පුද්ගලයා තුළ ලෝභය නැති වෙලා යන්නේ, හරියට නෙළුම් කොළයට වැටුනු වතුර බිංදුවක් පෙරළිලා යනවා වගෙයි.
5. අනත්ථජනනෝ දෝසෝ දෝසෝ චිත්තප්පකෝපනෝ,
භයමන්තරතෝ ජාතං තං ජනෝ නාවබුජ්ඣති
ද්වේෂයත් අනර්ථයක්මයි ඇති කරලා දෙන්නේ. මේ ද්වේෂය තමයි සිත කුපිත කරන්නෙත්. ද්වේෂය කියන්නෙ තමන් තුළ හටගත්තු භයක්. ඒ බව මේ ජනතාව නම් දන්නෙ නෑ.
6. දුට්ඨෝ අත්ථං න ජානාති දුට්ඨෝ ධම්මං න පස්සති,
අන්ධන්තමං තදා හෝති යං දෝසෝ සහතේ නරං
දුෂ්ට කෙනා කිසිම යහපත් දෙයක් ගැන දන්නෙ නෑ. දුෂ්ට කෙනා ධර්මය දකින්නෙත් නෑ. මේ ද්වේෂය මනුෂ්‍යයෙකුගේ සිත මැඬගත්තට පස්සේ, ඒක ඔහුගේ ජීවිතයේ මහා අන්ධකාරයක් වෙනවා.
7. යෝ ච දෝසං පහත්වාන දෝසනෙය්‍යේ න දුස්සති,
දෝසෝ පහීයතේ තම්හා තාලපක්කංව බන්ධනා
කෙනෙක් ඉන්නවා මේ ද්වේෂය ප්‍රහීණ කරලා දානවා. ද්වේෂයට හේතු වන දේවල්වලට ද්වේෂ කරන්නෙත් නැතුව ඉන්නවා. ඒ පුද්ගලයා තුළ ද්වේෂය නැති වෙලා යන්නේ, හරියට ඉදුණු තල් ගෙඩියක් නටුවෙන් ගිලිහී වැටෙනවා වගෙයි.
8. අනත්ථජනනෝ මෝහෝ මෝහෝ චිත්තප්පකෝපනෝ,
භයමන්තරතෝ ජාතං තං ජනෝ නාවබුජ්ඣති
මෝහයත් ඇති කරලා දෙන්නේ අනර්ථයක්මයි. සිත කුපිත කරන්නෙත් මෝහයම තමයි. මෝහය තමන් තුළ හටගත්තු භයක් බව නම් මේ ජනතාව දන්නෙ නෑ.
9. මූළ්හෝ අත්ථං න ජානාති මූළ්හෝ ධම්මං න පස්සති,
අන්ධන්තමං තදා හෝති යං මෝහෝ සහතේ නරං
මුළාවෙච්ච කෙනා කිසිම යහපත් දෙයක් ගැන දන්නෙ නෑ. මුළාවෙච්ච කෙනා ධර්මය දකින්නෙත් නෑ. මේ මෝහය මනුෂ්‍යයෙකුගේ සිත මැඬගත්තට පස්සේ, ඒක ඔහුගේ ජීවිතයේ මහා අන්ධකාරයක් වෙනවා.
10. යෝ ච මෝහං පහත්වාන මෝහනෙය්‍යේ න මුය්හති,
මෝහං විහන්ති සෝ සබ්බං ආදිච්චෝවුදයං තම”න්ති
කෙනෙක් ඉන්නවා මේ මෝහය ප්‍රහීණ කරලා දානවා. මෝහයෙන් මුලා වෙන තැන්වලදී මුලා වෙන්නේ නැතුව ඉන්නවා. ඒ පුද්ගලයා තුළ මෝහය නැතිවෙලා යන්නේ, හරියට හිරු මඬල නැගීමෙන් අඳුර දුරුවෙනවා වගේ.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
