සංයුත්ත නිකාය
මහා වග්ගෝ
1.4.5. සාමඤ්ඤ සුත්තං
1.4.5. මහණකම ගැන වදාළ දෙසුම
සාමඤ්ඤඤ්ච වෝ භික්ඛවේ, දේසිස්සාමි සාමඤ්ඤඵලානි ච. තං සුණාථ. කතමඤ්ච භික්ඛවේ, සාමඤ්ඤං: අයමේව අරියෝ අට්ඨංගිකෝ මග්ගෝ. සෙය්‍යථිදං: සම්මාදිට්ඨි ....(පෙ).... සම්මාසමාධි. ඉදං වුච්චති භික්ඛවේ, සාමඤ්ඤං. කතමානි ච භික්ඛවේ, සාමඤ්ඤඵලානි: සෝතාපත්තිඵලං සකදාගාමිඵලං අනාගාමිඵලං අරහත්තඵලං ඉමානි වුච්චන්ති භික්ඛවේ, සාමඤ්ඤඵලානීති.
මහණෙනි, ඔබට මහණකම ත්, මහණකමෙන් ලැබෙන ප්‍රතිඵල ගැන ත් දේශනා කරන්නෙමි. එය අසව්.
මහණෙනි, මහණකම යනු කුමක් ද? ඒ මේ ආර්ය අෂ්ටාංගික මාර්ගය ම යි. එනම්, නිවැරදි දෘෂ්ටිය ය, ….(පෙ)…. නිවැරදි චිත්තේකාග්‍රතාවය ය. මහණෙනි, මෙය මහණකම යැයි කියනු ලැබේ.
මහණෙනි, මහණකමෙන් ලැබෙන ප්‍රතිඵල මොනවා ද? සෝවාන් ඵලය ය, සකදාගාමී ඵලය ය, අනාගාමී ඵලය ය, අරහත් ඵලය යන මෙය යි. මහණෙනි, මේවා මහණකමෙන් ලැබෙන ප්‍රතිඵල යැයි කියනු ලැබේ.
සාදු! සාදු!! සාදු!!!
සාමඤ්ඤ සූත්‍රය නිමා විය.
