අංගුත්තර නිකාය
නවක නිපාතෝ
9.1.4.7. ලෝකායතික බ්‍රාහ්මණ සුත්තං
9.1.4.7. ලෝකායතික බ්‍රාහ්මණයා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
අථ ඛෝ ද්වේ ලෝකායතිකා බ්‍රාහ්මණා යේන භගවා තේනුපසංකමිංසු. උපසංකමිත්වා භගවතා සද්ධිං සම්මෝදිංසු. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදිංසු. ඒකමන්තං නිසින්නා ඛෝ තේ බ්‍රාහ්මණා භගවන්තං ඒතදවෝචුං:
එකල්හී පරලොවක් නැත යන මතය කියන ලෝකායත ශාස්ත්‍රය හදාරණ බ්‍රාහ්මණයෝ දෙදෙනෙක් භාග්‍යවතුන් වහන්සේ වෙත පැමිණියහ. පැමිණ භාග්‍යවතුන් වහන්සේ සමඟ සතුටු වූහ. සතුටු විය යුතු පිළිසඳර කතා බහ නිමවා එකත්පස් ව හිඳගත්හ. එකත්පස් ව හුන් ඒ බ්‍රාහ්මණයෝ භාග්‍යවතුන් වහන්සේට මෙය සැළකළහ.
පූරණෝ භෝ ගෝතම කස්සපෝ සබ්බඤ්ඤූ සබ්බදස්සාවී අපරිසේසඤාණදස්සනං පටිජානාති “චරතෝ ච මේ තිට්ඨිතෝ ච සුත්තස්ස ච ජාගරස්ස ච සතතං සමිතං ඤාණදස්සනං පච්චුපට්ඨිතන්ති”. සෝ ඒවමාහ: “අහං අනන්තේන ඤාණේන අන්තවන්තං ලෝකං ජානං පස්සං විහරාමී” ති.
“භවත් ගෞතමයන් වහන්ස, පූරණකස්සප සර්වඥ කෙනෙකි. සියල්ල දකින්නෙකි. සම්පූර්ණ වූ ඥානදර්ශනය ඇති බවට ප්‍රතිඥා දෙයි. ‘මා හට ඇවිදින විට ත්, සිටින විට ත්, නිදා සිටින විට ත්, නිදි වරන විට ත්, හැම කල්හි නිරතුරු ඥානදර්ශනය පිහිටා තිබෙන්නේ නොවැ’ කියා ය. ඔහු මෙසේ ත් කියයි. ‘මම අනන්ත ඥානයෙන්, කෙළවරක් ඇති ලෝකය දනිමින්, දකිමින් වාසය කරමි’ යි කියා ය.
අයම්පි භෝ ගෝතම, නිගණ්ඨෝ නාතපුත්තෝ සබ්බඤ්ඤූ සබ්බදස්සාවී අපරිසේස ඤාණදස්සනං පටිජානාති “චරතෝ ච මේ තිට්ඨිතෝ ච සුත්තස්ස ච ජාගරස්ස ච සතතං සමිතං ඤාණදස්සනං පච්චුපට්ඨිතන්ති’. සෝ ඒවමාහ: “අහං අන්තවන්තේන ඤාණේන අන්තවන්තං ලෝකං ජානං පස්සං විහරාමීති. ඉමේසං භෝ ගෝතම, උභින්නං ඤාණවාදානං උභින්නං අඤ්ඤමඤ්ඤං විපච්චනීකවාදානං කෝ සච්චං ආහ කෝ මුසාති?
භවත් ගෞතමයන් වහන්ස, මේ නිගණ්ඨ නාතපුත්‍රයා ත් සර්වඥ කෙනෙකි. සියල්ල දකින්නෙකි. සම්පූර්ණ වූ ඥානදර්ශනය ඇති බවට ප්‍රතිඥා දෙයි. ‘මා හට ඇවිදින විට ත්, සිටින විට ත්, නිදා සිටින විට ත්, නිදි වරන විට ත්, හැම කල්හි නිරතුරු ඥානදර්ශනය පිහිටා තිබෙන්නේ නොවැ’ කියා ය. ඔහු මෙසේ ත් කියයි. ‘මම අනන්ත ඥානයෙන්, කෙළවරක් ඇති ලෝකය දනිමින්, දකිමින් වාසය කරමි’ යි කියා ය.
භවත් ගෞතමයන් වහන්ස, ඥානවාද දෙකක් ඇති, එකිනෙකට විරුද්ධ වාද දෙකක් ඇති මේ ඇත්තන්ගෙන් සත්‍යය පවසන්නේ කවුද? බොරු පවසන්නේ කවුද?”
අලං බ්‍රාහ්මණා, තිට්ඨතේතං “ඉමේසං උභින්නං ඤාණවාදානං උභින්නං අඤ්ඤමඤ්ඤං විපච්චනීකවාදානං කෝ සච්චං ආහ කෝ මුසා” ? ති. ධම්මං වෝ බ්‍රාහ්මණා, දේසෙස්සාමි, තං සුණාථ, සාධුකං මනසි කරෝථ, භාසිස්සාමීති. ඒවං භෝති ඛෝ තේ බ්‍රාහ්මණා භගවතෝ පච්චස්සෝසුං. භගවා ඒතදවෝච:
“වැඩක් නැත බ්‍රාහ්මණයෙනි, ‘ඥානවාද දෙකක් ඇති, එකිනෙකට විරුද්ධ වාද දෙකක් ඇති මේ ඇත්තන්ගෙන් සත්‍යය පවසන්නේ කවුද? බොරු පවසන්නේ කවුද?’ යන්න පසෙක තිබේවා. බ්‍රාහ්මණයෙනි, මම ඔබට ධර්මය දේශනා කරන්නෙමි. එය අසව්. මැනැවින් මෙනෙහි කරව්. පවසන්නෙමි.”
“එසේ ය භවතැ”යි ඒ බ්‍රාහ්මණයෝ භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
සෙය්‍යථාපි බ්‍රාහ්මණා, චත්තාරෝ පුරිසා චතුද්දිසා ඨිතා පරමාය ගතියා ච ජවේන ච සමන්නාගතා පරමේන ච පදවීතිහාරේන. තේ ඒවරූපේන ජවේන සමන්නාගතා අස්සු, සෙය්‍යථාපි නාම බ්‍රාහ්මණා, දළ්හධම්මෝ ධනුග්ගහෝ සික්ඛිතෝ කතහත්ථෝ කතූපාසනෝ ලහුකේන අසනේන අප්පකසිරේන තිරියං තාලච්ඡායං අතිපාතෙය්‍ය, ඒවරූපේන ච පදවීතිහාරේන. සෙය්‍යථාපි නාම පුරත්ථිමා සමුද්දා පච්ඡිමෝ සමුද්දෝ. අථ පුරත්ථිමාය දිසාය ඨිතෝ පුරිසෝ ඒවං වදෙය්‍ය: “අහං ගමනේන ලෝකස්ස අන්තං පාපුණිස්සාමී”ති. සෝ අඤ්ඤත්‍රේව අසිතපීතඛායිතසායිතා අඤ්ඤත්‍රේව උච්චාරපස්සාවකම්මා අඤ්ඤත්‍රේව නිද්දාකිලමථපටිවිනෝදනා වස්සසතායුකෝ වස්සසතජීවී වස්සසතං ගන්ත්වා අප්පත්වාව ලෝකස්ස අන්තං අන්තරා කාලං කරෙය්‍ය. අථ පච්ඡිමාය දිසාය ඨිතෝ පුරිසෝ ඒවං වදෙය්‍ය: ....(පෙ).... අථ උත්තරාය දිසාය ඨිතෝ පුරිසෝ ඒවං වදෙය්‍ය: ....(පෙ).... අථ දක්ඛිණාය දිසාය ඨිතෝ පුරිසෝ ඒවං වදෙය්‍ය: “අහං ගමනේන ලෝකස්ස අන්තං පාපුණිස්සාමී”ති. සෝ අඤ්ඤත්‍රේව අසිතපීතඛායිතසායිතා අඤ්ඤත්‍රේව උච්චාරපස්සාවකම්මා අඤ්ඤත්‍රේව නිද්දාකිලමථපටිවිනෝදනා වස්සසතායුකෝ වස්සසතජීවී වස්සසතං ගන්ත්වා අප්පත්වාව ලෝකස්ස අන්තං අන්තරා කාලං කරෙය්‍ය. තං කිස්ස හේතු: නාහං බ්‍රාහ්මණා, ඒවරූපාය සන්ධාවනිකාය ලෝකස්ස අන්තං ඤාතෙය්‍යං දට්ඨෙය්‍යං පත්තෙය්‍යන්ති වදාමි. න චාහං බ්‍රාහ්මණා, අප්පත්වාව ලෝකස්ස අන්තං දුක්ඛස්සන්තකිරියං වදාමීති.
“බ්‍රාහ්මණයෙනි, පුරුෂයෝ සතර දෙනෙක් සතර දිශාවෙහි සිටියාහු ය. ඔවුහු උතුම් ගතියෙනුත්, උතුම් ජවයෙනුත්, උතුම් පියවර ගමනිනුත් යුක්තයහ. ඔවුහු මෙබඳු ජවයෙන් යුක්ත ව සිටියාහු ය. යම් සේ බ්‍රාහ්මණයෙනි, දැඩි සේ ගත් ශිල්ප ඇති, ඇදුරු කුලයෙහි මැනැවින් උගත් ශිල්ප ඇති, කෘතහස්ත වූ, දක්වන ලද ශිල්ප ශාස්ත්‍ර ඇති දුනුවායෙක් සැහැල්ලු ඊයකින් ඉතා පහසුවෙන්, නිදුකින්, තල් කොළය සිදුරු කොට විදින්නේ වෙයි ද, එබඳු ය.
ඔවුහු මෙබඳු පියවර ගමනින් යුත්තාහ. යම් සේ පෙරදිග සාගරයෙන් බටහිර සාගරයට යම් දුරක් ඇද්ද එබඳු ය. එකල්හී පෙරදිග සිටි පුරුෂයා මෙසේ කියයි. ‘මම ගමනින් ලෝකයෙහි අන්තයට පැමිණෙන්නෙමි’ යි. ඔහු කෑම බීම කන බොන වේලාව, මලමූත්‍රා කරන වේලාව, නිදා ගැනීම් – සිරුරු වෙහෙස සංසිඳවන වේලාව අත්හැර, සිය වසරක් ආයුෂ ඇති ව, සිය වසරක් ජීවත් වෙමින්, සිය වසරක් ගොස්, ලෝකයෙහි කෙළවරට නොපැමිණ අතරමග කළුරිය කරන්නේ වෙයි ද, ඉක්බිති බටහිර දිශාවේ සිටි පුරුෂයා මෙසේ කියයි. ….(පෙ)…. ඉක්බිති උතුරු දිශාවේ සිටි පුරුෂයා මෙසේ කියයි. ….(පෙ)…. ඉක්බිති දකුණු දිශාවේ සිටි පුරුෂයා මෙසේ කියයි. ‘මම ගමනින් ලෝකයෙහි අන්තයට පැමිණෙන්නෙමි’ යි. ඔහු කෑම බීම කන බොන වේලාව, මලමූත්‍රා කරන වේලාව, නිදාගැනීම් – සිරුරු වෙහෙස සංසිඳවන වේලාව අත්හැර, සිය වසරක් ආයුෂ ඇති ව, සිය වසරක් ජීවත් වෙමින්, සිය වසරක් ගොස්, ලෝකයෙහි කෙළවරට නොපැමිණ අතරමග කළුරිය කරන්නේ වෙයි. ඒ මක් නිසා ද යත්, බ්‍රාහ්මණයෙනි, මම මෙබඳු වූ ඇවිදීමකින් ලෝකයාගේ අන්තය දැනගත යුත්තේ ය, දැක ගත යුත්තේ ය, පැමිණිය යුත්තේ ය යැයි නොකියමි. බ්‍රාහ්මණයෙනි, මම ලෝකයෙහි අන්තයට නොපැමිණ ද දුක් කෙළවර කිරීමක් නොකියමි.
පඤ්චිමේ බ්‍රාහ්මණා, කාමගුණා අරියස්ස විනයේ ලෝකෝති වුච්චති, කතමේ පඤ්ච? චක්ඛු විඤ්ඤෙය්‍යා රූපා ඉට්ඨා කන්තා මනාපා පියරූපා කාමූපසංහිතා රජනීයා, සෝත විඤ්ඤෙය්‍යා සද්දා ....(පෙ).... ඝාන විඤ්ඤෙය්‍යා ගන්ධා ....(පෙ).... ජිව්හා විඤ්ඤෙය්‍යා රසා ....(පෙ).... කාය විඤ්ඤෙය්‍යා ඵොට්ඨබ්බා ඉට්ඨා කන්තා මනාපා පියරූපා කාමූපසංහිතා රජනීයා, ඉමේ ඛෝ බ්‍රාහ්මණා, පඤ්චකාමගුණා අරියස්ස විනයේ ලෝකෝති වුච්චති.
බ්‍රාහ්මණයෙනි, ආර්ය විනයෙහි මේ පංචකාම ගුණයන්ට ලෝකය යැයි කියනු ලැබේ. ඒ කවර පසක් ද යත්, ඉෂ්ට වූ, කාන්ත වූ, මනාප වූ, ප්‍රිය ස්වභාව ඇති, කාමූපසංහිත වූ, රජනීය වූ, ඇසින් දත යුතු වූ රූපයෝ ඇත්තාහ. කනින් දත යුතු වූ ශබ්දයෝ ඇත්තාහ. ….(පෙ)…. නාසයෙන් දත යුතු වූ ගන්ධයෝ ඇත්තාහ. ….(පෙ)…. දිවෙන් දත යුතු වූ රසයෝ ඇත්තාහ. ඉෂ්ට වූ, කාන්ත වූ, මනාප වූ, ප්‍රිය ස්වභාව ඇති, කාමූපසංහිත වූ, රජනීය වූ, කයින් දත යුතු වූ ස්පර්ශයෝ ඇත්තාහ. බ්‍රාහ්මණයෙනි, මේ පංච කාම ගුණයන්ට ආර්ය විනයෙහි ලෝකය යැයි කියනු ලැබේ.
ඉධ බ්‍රාහ්මණා, විවිච්චේව කාමේහි ....(පෙ).... පඨමං ඣානං උපසම්පජ්ජ විහරති. අයං වුච්චති බ්‍රාහ්මණා, භික්ඛු ලෝකස්ස අන්තං ආගම්ම ලෝකස්ස අන්තේ විහරති. තමඤ්ඤේ ඒවමාහංසු “අයම්පි ලෝකපරියාපන්නෝ, අනිස්සටෝ ලෝකම්හා”ති. අහම්පි බ්‍රාහ්මණා, ඒවං වදාමි: “අයම්පි ලෝකපරියාපන්නෝ, අයම්පි අනිස්සටෝ ලෝකම්හා” ති.
බ්‍රාහ්මණයෙනි, මෙහිලා භික්ෂුවක් කාමයන්ගෙන් වෙන් ව ….(පෙ)…. ප්‍රථම ධ්‍යානය උපදවාගෙන වාසය කරයි. බ්‍රාහ්මණයෙනි, මේ භික්ෂුව ලෝකයෙහි කෙළවරට පැමිණ, ලෝකය කෙළවරෙහි වසන්නේ යැයි කියනු ලැබේ. ඔහු ගැන අන්‍යයෝ මෙසේ කියති. ‘මෙය ත් ලෝකයට ඇතුළත් වූ දෙයකි. ලෝකයෙන් බැහැර නොවූ දෙයකි’ යි කියා ය. බ්‍රාහ්මණයෙනි, මම ත් මෙසේ කියමි. ‘මෙය ත් ලෝකයට ඇතුළත් වූ දෙයකි. ලෝකයෙන් බැහැර නොවූ දෙයකි’ යි කියා ය.
පුන ච පරං බ්‍රාහ්මණා, භික්ඛු විතක්කවිචාරානං වූපසමා ....(පෙ).... දුතියං ඣානං උපසම්පජ්ජ විහරති. ....(පෙ).... තතියං ඣානං උපසම්පජ්ජ විහරති ....(පෙ).... චතුත්ථං ඣානං උපසම්පජ්ජ විහරති ....(පෙ)....
තව ද බ්‍රාහ්මණයෙනි, භික්ෂුව විතර්ක විචාර සංසිඳුවීමෙන් ….(පෙ)…. දෙවෙනි ධ්‍යානය උපදවාගෙන වාසය කරයි. ….(පෙ)…. තුන්වෙනි ධ්‍යානය උපදවාගෙන වාසය කරයි. ….(පෙ)…. සතරවෙනි ධ්‍යානය උපදවාගෙන වාසය කරයි. ….(පෙ)….
පුන ච පරං බ්‍රාහ්මණා, භික්ඛු සබ්බසෝ රූපසඤ්ඤානං සමතික්කමා පටිඝසඤ්ඤානං අත්ථංගමා නානත්තසඤ්ඤානං අමනසිකාරා අනන්තෝ ආකාසෝති ආකාසානඤ්චායතනං උපසම්පජ්ජ විහරති. අයං වුච්චති බ්‍රාහ්මණා, භික්ඛු ලෝකස්ස අන්තං ආගම්ම ලෝකස්ස අන්තේ විහරති, තමඤ්ඤේ ඒවමාහංසු: “අයම්පි ලෝකපරියාපන්නෝ, අයම්පි අනිස්සටෝ ලෝකම්හා”ති. අහම්පි බ්‍රාහ්මණා ඒවං වදාමි: “අයම්පි ලෝකපරියාපන්නෝ, අයම්පි අනිස්සටෝ ලෝකම්හා”ති.
තවද බ්‍රාහ්මණයෙනි, භික්ෂුව සියළු අයුරින් රූප සංඥාවන් ඉක්මවීමෙන්, ගොරෝසු සංඥාවන් නැති වීමෙන් සංඥාවන්ගේ නා නා ස්වභාවය මෙනෙහි නොකිරීමෙන් ‘අනන්ත ආකාසය’ යැයි ආකාසානඤ්චායතනයට පැමිණ වාසය කරයි. බ්‍රාහ්මණයෙනි, මේ භික්ෂුව ලෝකයෙහි කෙළවරට පැමිණ, ලෝකය කෙළවරෙහි වසන්නේ යැයි කියනු ලැබේ. ඔහු ගැන අන්‍යයෝ මෙසේ කියති. ‘මෙය ත් ලෝකයට ඇතුළත් වූ දෙයකි. ලෝකයෙන් බැහැර නොවූ දෙයකි’ යි කියා ය. බ්‍රාහ්මණයෙනි, මම ත් මෙසේ කියමි. ‘මෙය ත් ලෝකයට ඇතුළත් වූ දෙයකි. ලෝකයෙන් බැහැර නොවූ දෙයකි’ යි කියා ය.
පුන ච පරං බ්‍රාහ්මණා, භික්ඛු සබ්බසෝ ආකාසානඤ්චායතනං සමතික්කම්ම ‘අනන්තං විඤ්ඤාණන්ති විඤ්ඤාණඤ්චායතනං උපසම්පජ්ජ විහරති ....(පෙ).... සබ්බසෝ විඤ්ඤාණඤ්චායතනං සමතික්කම්ම නත්ථි කිඤ්චීති ආකිඤ්චඤ්ඤායතනං උපසම්පජ්ජ විහරති ....(පෙ).... සබ්බසෝ ආකිඤ්චඤ්ඤායතනං සමතික්කම්ම නේවසඤ්ඤානාසඤ්ඤායතනං උපසම්පජ්ජ විහරති. අයං වුච්චති බ්‍රාහ්මණා, භික්ඛු ලෝකස්ස අන්තං ආගම්ම ලෝකස්ස අන්තේ විහරති. තමඤ්ඤේ ඒවමාහංසු:
“අයම්පි ලෝකපරියාපන්නෝ අයම්පි අනිස්සටෝ ලෝකම්හා”ති. අහම්පි බ්‍රාහ්මණා, ඒවං වදාමි: “අයම්පි ලෝකපරියාපන්නෝ, අයම්පි අනිස්සටෝ ලෝකම්හා”ති.
තව ද බ්‍රාහ්මණයෙනි, භික්ෂුව සියළු අයුරින් ආකාසානඤ්චායතනය ඉක්මවීමෙන්, ‘විඤ්ඤාණය අනන්ත’ යැයි විඤ්ඤාණඤ්චායතනය උපදවාගෙන වාසය කරයි. ….(පෙ)…. සියළු අයුරින් විඤ්ඤාණඤ්චායතනය ඉක්ම ගොස් ‘කිසිවක් නැතැ’ යි ආකිඤ්චඤ්ඤායතනය උපදවාගෙන වාසය කරයි. ….(පෙ)…. සියළු අයුරින් ආකිඤ්චඤ්ඤායතනය ඉක්ම ගොස් නේවසඤ්ඤානාසඤ්ඤායතනය උපදවාගෙන වාසය කරයි. බ්‍රාහ්මණයෙනි, මේ භික්ෂුව ලෝකයෙහි කෙළවරට පැමිණ, ලෝකය කෙළවරෙහි වසන්නේ යැයි කියනු ලැබේ. ඔහු ගැන අන්‍යයෝ මෙසේ කියති. ‘මෙය ත් ලෝකයට ඇතුළත් වූ දෙයකි. ලෝකයෙන් බැහැර නොවූ දෙයකි’ යි කියා ය. බ්‍රාහ්මණයෙනි, මම ත් මෙසේ කියමි. ‘මෙය ත් ලෝකයට ඇතුළත් වූ දෙයකි. ලෝකයෙන් බැහැර නොවූ දෙයකි’ යි කියා ය.
පුන ච පරං බ්‍රාහ්මණා, භික්ඛු සබ්බසෝ නේවසඤ්ඤානාසඤ්ඤායතනං සමතික්කම්ම සඤ්ඤාවේදයිතනිරෝධං උපසම්පජ්ජ විහරති. පඤ්ඤාය චස්ස දිස්වා ආසවා පරික්ඛීණා හොන්ති. අයං වුච්චති බ්‍රාහ්මණා, භික්ඛු ලෝකස්ස අන්තං ආගම්ම ලෝකස්ස අන්තේ විහරති. තිණ්ණෝ ලෝකේ විසත්තිකන්ති.
තව ද බ්‍රාහ්මණයෙනි, භික්ෂුව සියළු අයුරින් නේවසඤ්ඤා නාසඤ්ඤායතනය ඉක්මවීමෙන්, සංඥාවේදයිත නිරෝධයට සමවැදී වාසය කරයි. ප්‍රඥාවෙන් දැක ඔහුගේ ආශ්‍රවයෝ ත් ක්ෂය වූවාහු වෙති. බ්‍රාහ්මණයෙනි, මේ භික්ෂුව ලෝකයෙහි අන්තයට පැමිණියේ, ලෝකය අන්තයේ වාසය කරන්නේ යැයි ද, ලෝකයෙහි තෘෂ්ණාව තරණය කළේ යැයි ද කියනු ලැබේ.
සාදු! සාදු!! සාදු!!!
ලෝකායතික බ්‍රාහ්මණ සූත්‍රය නිමා විය.
