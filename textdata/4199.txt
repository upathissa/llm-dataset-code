සංයුත්ත නිකාය
සළායතන වග්ගෝ
1.1.3. අජ්ඣත්තානත්ත සුත්තං
1.1.3. තමා තුළ ඇති අනාත්ම බව ගැන වදාළ දෙසුම
සාවත්ථියං....
සැවැත් නුවර දී ….
චක්ඛුං භික්ඛවේ, අනත්තා. යදනත්තා තං “නේතං මම, නේසෝ’හමස්මි, න මේසෝ අත්තා”ති ඒවමේතං යථාභූතං සම්මප්පඤ්ඤාය දට්ඨබ්බං.
පින්වත් මහණෙනි, ඇස යනු (තමාගේ වසඟයෙහි පැවැත්විය නො හැකි) අනාත්ම දෙයක්. අනාත්ම වූ යමක් ඇද්ද අන්න ඒ දෙය “මෙය මගේ නොවේ. මෙය මම නොවෙමි. මෙය මාගේ ආත්මය නොවේ” කියා ඔය අයුරින් දියුණු කළ ප්‍රඥාවෙන් යථාර්ථය දැක්ක යුතුයි.
සෝතං අනත්තා ....(පෙ).... ඝානං අනත්තා ....(පෙ).... ජිව්හා අනත්තා ....(පෙ).... කායෝ අනත්තා ....(පෙ).... මනෝ අනත්තා. යදනත්තා තං ‘නේතං මම, නේසෝ’හමස්මි, න මේසෝ අත්තා’ති ඒවමේතං යථාභූතං සම්මප්පඤ්ඤාය දට්ඨබ්බං.
කන යනු (තමාගේ වසඟයෙහි පැවැත්විය නො හැකි) අනාත්ම දෙයක් ….(පෙ)…. නාසය යනු (තමාගේ වසඟයෙහි පැවැත්විය නො හැකි) අනාත්ම දෙයක් ….(පෙ)…. දිව යනු (තමාගේ වසඟයෙහි පැවැත්විය නො හැකි) අනාත්ම දෙයක් ….(පෙ)…. කය යනු (තමාගේ වසඟයෙහි පැවැත්විය නො හැකි) අනාත්ම දෙයක් ….(පෙ)…. මනස යනු (තමාගේ වසඟයෙහි පැවැත්විය නො හැකි) අනාත්ම දෙයක්. අනාත්ම වූ යමක් ඇද්ද අන්න ඒ දෙය “මෙය මගේ නොවේ. මෙය මම නොවෙමි. මෙය මාගේ ආත්මය නොවේ” කියා ඔය අයුරින් දියුණු කළ ප්‍රඥාවෙන් යථාර්ථය දැක්ක යුතුයි.
ඒවං පස්සං ....(පෙ).... නාපරං ඉත්ථත්තායා’ති පජානාතීති.
පින්වත් මහණෙනි, ඔය අයුරින් දකින විට ….(පෙ)…. නිවන පිණිස කළ යුතු වෙන දෙයක් නැත්තේම” යැයි අවබෝධයෙන් ම දැනගන්නවා.
සාදු! සාදු!! සාදු!!!
අජ්ඣත්තානත්ත සූත්‍රය නිමා විය.
