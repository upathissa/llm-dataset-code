අංගුත්තර නිකාය
නවක නිපාතෝ
7. (2) සතිපට්ඨානවග්ගෝ
7. (2) සතිපට්ඨාන වර්ගය
9.2.2.1. සික්ඛාදුබ්බල්‍ය සතිපට්ඨාන සූත්‍රය
ශික්ෂාව දුර්වල බව ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමානි භික්ඛවේ සික්ඛාදුබ්බල්‍යානි. කතමානි පඤ්ච: පාණාතිපාතෝ, අදින්නාදානං, කාමේසු මිච්ඡාචාරෝ, මුසාවාදෝ, සුරාමේරයමජ්ජපමාදට්ඨානං. ඉමානි ඛෝ භික්ඛවේ පඤ්ච සික්ඛා දුබ්බල්‍යානි. ඉමේසං ඛෝ භික්ඛවේ පඤ්චන්නං සික්ඛාදුබ්බල්‍යානං පහානාය චත්තාරෝ සතිපට්ඨානා භාවේතබ්බා. කතමේ චත්තාරෝ:
මහණෙනි, මේ ශික්ෂා දුබලකම් පහකි. ඒ කවර පසක් ද යත්;
සතුන් මැරීම ය, සොරකම ය, වැරදි කාම සේවනය ය, බොරු කීම ය, මත්පැන් – මත්ද්‍රව්‍ය භාවිතය ය.
මහණෙනි, මේ වනාහී පසක් වූ ශික්ෂා දුබලකම් ය. මහණෙනි, මේ පසක් වූ ශික්ෂා දුබලකම් නැසීම පිණිස සතර සතිපට්ඨානය වැඩිය යුත්තේ ය. ඒ කවර සතරක් ද යත්;
ඉධ භික්ඛවේ භික්ඛු කායේ කායානුපස්සී විහරති ආතාපී සම්පජානෝ සතිමා විනෙය්‍ය ලෝකේ අභිජ්ඣාදෝමනස්සං. වේදනාසු වේදනානුපස්සී විහරති ....(පෙ).... චිත්තේ චිත්තානුපස්සී විහරති ....(පෙ).... ධම්මේසු ධම්මානුපස්සී විහරති ආතාපී සම්පජානෝ සතිමා විනෙය්‍ය ලෝකේ අභිජ්ඣාදෝමනස්සං. ඉමේසං ඛෝ භික්ඛවේ පඤ්චන්නං සික්ඛාදුබ්බල්‍යානං පහානාය ඉමේ චත්තාරෝ සතිපට්ඨානා භාවේතබ්බාති.
මහණෙනි, මෙහිලා භික්ෂුව කෙලෙස් තවන වීරියෙන් යුතුව, නුවණින් යුතුව, සිහියෙන් යුතුව, ලෝකයෙහි ඇලීම් ගැටීම් දුරු කොට කය පිළිබඳ කායානුපස්සනාවෙන් වාසය කරයි. ….(පෙ)…. වේදනාවන් පිළිබඳව වේදනානුපස්සනාවෙන් වාසය කරයි. ….(පෙ)…. සිත පිළිබඳ ව චිත්තානුපස්සනාවෙන් වාසය කරයි. කෙලෙස් තවන වීරියෙන් යුතුව, නුවණින් යුතුව, සිහියෙන් යුතුව, ලෝකයෙහි ඇලීම් ගැටීම් දුරු කොට ධර්මයන් පිළිබඳ ධම්මානුපස්සනාවෙන් වාසය කරයි.
මහණෙනි, මේ පසක් වූ ශික්ෂා දුබලකම් නැසීම පිණිස මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
සික්ඛාදුබ්බල්‍ය සතිපට්ඨාන සූත්‍රය නිමා විය.
9.2.2.2. නීවරණ සතිපට්ඨාන සූත්‍රය
නීවරණ ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)

සැවැත් නුවර දී ය …..
පඤ්චිමානි භික්ඛවේ නීවරණානි. කතමානි පඤ්ච:
මහණෙනි, මේ නීවරණ පහකි. ඒ කවර පසක් ද යත්;
කාමච්ඡන්දනීවරණං, ව්‍යාපාදනීවරණං, ථීනමිද්ධනීවරණං, උද්ධච්චකුක්කුච්චනීවරණං, විචිකිච්ඡානීවරණං. ඉමානි ඛෝ භික්ඛවේ පඤ්ච නීවරණානි.
ඉමේසං ඛෝ භික්ඛවේ පඤ්චන්නං නීවරණානං පහානාය ....(පෙ).... ඉමේ චත්තාරෝ සතිපට්ඨානා භාවේතබ්බාති.
කාමච්ඡන්ද නීවරණය, ව්‍යාපාද නීවරණය, ථීනමිද්ධ නීවරණය, උද්ධච්ච කුක්කුච්ච නීවරණය, විචිකිච්ඡා නීවරණය ය.
මහණෙනි, මේ වනාහී පසක් වූ නීවරණයන් ය. මහණෙනි, මේ පසක් වූ නීවරණයන් ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
නීවරණ සතිපට්ඨාන සූත්‍රය නිමා විය.
9.2.2.3. කාමගුණ සතිපට්ඨාන සූත්‍රය
කාමගුණ ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ කාමගුණා. කතමේ පඤ්ච:
මහණෙනි, මේ කාමගුණ පහකි. ඒ කවර පසක් ද යත්;
චක්ඛුවිඤ්ඤෙය්‍යා රූපා ඉට්ඨා කන්තා මනාපා පියරූපා කාමූපසංහිතා රජනීයා, සෝතවිඤ්ඤෙය්‍යා සද්දා ....(පෙ).... ඝානවිඤ්ඤෙය්‍යා ගන්ධා ....(පෙ).... ජිව්හාවිඤ්ඤෙය්‍යා රසා ....(පෙ).... කායවිඤ්ඤෙය්‍යා ඵොට්ඨබ්බා ඉට්ඨා කන්තා මනාපා පියරූපා කාමූපසංහිතා රජනීයා. ඉමේ ඛෝ භික්ඛවේ පඤ්චකාමගුණා.
ඉෂ්ට වූ, කාන්ත වූ, මනාප වූ, ප්‍රිය ස්වභාව ඇති, කාමූපසංහිත වූ, රජනීය වූ ඇසෙන් දැක්ක යුතු රූපයෝ ය. කනෙන් දත යුතු ශබ්දයෝ ය ….(පෙ)…. නාසයෙන් දත යුතු ගන්ධයෝ ය. ….(පෙ)…. දිවෙන් දත යුතු රසයෝ ය. ….(පෙ)…. කයෙන් දත යුතු ඉෂ්ට වූ, කාන්ත වූ, මනාප වූ, ප්‍රිය ස්වභාව ඇති, කාමූපසංහිත වූ, රජනීය වූ ස්පර්ශයෝ ය.
ඉමේසං ඛෝ භික්ඛවේ පඤ්චන්නං කාමගුණානං පහානාය ....(පෙ).... ඉමේ චත්තාරෝ සතිපට්ඨානා භාවේතබ්බාති.
මහණෙනි, මේ වනාහී පසක් වූ කාම ගුණයෝ ය. මහණෙනි, මේ පසක් වූ කාම ගුණයන් ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
කාමගුණ සතිපට්ඨාන සූත්‍රය නිමා විය.
9.2.2.4. උපාදානක්ඛන්ධ සතිපට්ඨාන සූත්‍රය
උපාදානස්කන්ධයන් ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ උපාදානක්ඛන්ධා. කතමේ පඤ්ච:
මහණෙනි, මේ උපාදානස්කන්ධ පහකි. ඒ කවර පසක් ද යත්;
රූපූපාදානක්ඛන්ධෝ, වේදනූපාදානක්ඛන්ධෝ, සඤ්ඤූපාදානක්ඛන්ධෝ, සංඛාරූපාදානක්ඛන්ධෝ, විඤ්ඤාණුපාදානක්ඛන්ධෝ. ඉමේ ඛෝ භික්ඛවේ, පඤ්චුපාදානක්ඛන්ධා.
ඉමේසං ඛෝ භික්ඛවේ පඤ්චන්නං උපාදානක්ඛන්ධානං පහානාය ....(පෙ).... ඉමේ චත්තාරෝ සතිපට්ඨානා භාවේතබ්බාති.
රූප උපාදානස්කන්ධය ය, වේදනා උපාදානස්කන්ධය ය, සංඥා උපාදානස්කන්ධය ය, සංස්කාර උපාදානස්කන්ධය ය, විඤ්ඤාණ උපාදානස්කන්ධය ය.
මහණෙනි, මේ වනාහී පසක් වූ උපාදානස්කන්ධයෝ ය. මහණෙනි, මේ පසක් වූ උපාදානස්කන්ධයන් ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
උපාදානක්ඛන්ධ සතිපට්ඨාන සූත්‍රය නිමා විය.
9.2.2.5. ඕරම්භාගිය සතිපට්ඨාන සූත්‍රය
ඕරම්භාගිය සංයෝජනයන් ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමානි භික්ඛවේ ඕරම්භාගියානි සඤ්ඤෝජනානි. කතමානි පඤ්ච:
මහණෙනි, මේ ඕරම්භාගිය සංයෝජන පහකි. ඒ කවර පසක් ද යත්;
සක්කායදිට්ඨි, විචිකිච්ඡා, සීලබ්බතපරාමාසෝ, කාමච්ඡන්දෝ, බ්‍යාපාදෝ. ඉමානි ඛෝ භික්ඛවේ පඤ්චෝරම්භාගියානි සඤ්ඤෝජනානි.
ඉමේසං ඛෝ භික්ඛවේ පඤ්චන්නං ඕරම්භාගියානං සඤ්ඤෝජනානං පහානාය ....(පෙ).... ඉමේ චත්තාරෝ සතිපට්ඨානා භාවේතබ්බාති.
සක්කාය දිට්ඨිය, විචිකිච්ඡාව, සීලබ්බත පරාමාස, කාමච්ඡන්දය, ව්‍යාපාදය ය.
මහණෙනි, මේ වනාහී පසක් වූ ඕරම්භාගිය සංයෝජනයෝ ය. මහණෙනි, මේ පසක් වූ ඕරම්භාගිය සංයෝජනයන් ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
ඕරම්භාගිය සතිපට්ඨාන සූත්‍රය නිමා විය.
9.2.2.6. ගති සතිපට්ඨාන සූත්‍රය
ගති උපත් ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමා භික්ඛවේ ගතියෝ. කතමේ පඤ්ච:
මහණෙනි, මේ ගති උපත් පහකි. ඒ කවර පසක් ද යත්;
නිරයෝ, තිරච්ඡානයෝනි, පෙත්තිවිසයෝ, මනුස්සා, දේවා. ඉමා ඛෝ භික්ඛවේ පඤ්ච ගතියෝ.
ඉමාසං ඛෝ භික්ඛවේ පඤ්චන්නං ගතීනං පහානාය ....(පෙ).... ඉමේ චත්තාරෝ සතිපට්ඨානා භාවේතබ්බාති.
නිරය ය, තිරිසන් යෝනිය ය, ප්‍රේත විෂය ය, මිනිස්සු ය, දෙවියෝ ය.
මහණෙනි, මේ වනාහී පසක් වූ ගති උපත් ය. මහණෙනි, මේ පසක් වූ ගති උපත් ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
ගති සතිපට්ඨාන සූත්‍රය නිමා විය.
9.2.2.7. මච්ඡරිය සතිපට්ඨාන සූත්‍රය
මසුරුකම ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමානි භික්ඛවේ මච්ඡරියානි. කතමානි පඤ්ච:
මහණෙනි, මේ මසුරුකම් පහකි. ඒ කවර පසක් ද යත්;
ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං. ඉමානි ඛෝ භික්ඛවේ පඤ්ච මච්ඡරියානි.
ආවාස ගැන ඇති මසුරුකම ය, දායක පවුල් ගැන ඇති මසුරුකම ය, ලාභ ගැන ඇති මසුරුකම ය, වර්ණනා කිරීම ගැන ඇති මසුරුකම ය, ධර්මය ගැන ඇති මසුරුකම ය.
ඉමේසං ඛෝ භික්ඛවේ, පඤ්චන්නං මච්ඡරියානං පහානාය ....(පෙ).... ඉමේ චත්තාරෝ සතිපට්ඨානා භාවේතබ්බාති.
මහණෙනි, මේ වනාහී පසක් වූ මසුරුකම් ය. මහණෙනි, මේ පසක් වූ මසුරුකම් ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
මච්ඡරිය සතිපට්ඨාන සූත්‍රය නිමා විය.
9.2.2.8. උද්ධම්භාගිය සතිපට්ඨාන සූත්‍රය
උද්ධම්භාගිය සංයෝජන ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමානි භික්ඛවේ, උද්ධම්භාගියානි සඤ්ඤෝජනානි, කතමානි පඤ්ච:
මහණෙනි, මේ උද්ධම්භාගිය සංයෝජන පහකි. ඒ කවර පසක් ද යත්;
රූපරාගෝ, අරූපරාගෝ, මානෝ, උද්ධච්චං, අවිජ්ජා. ඉමානි ඛෝ භික්ඛවේ පඤ්චුද්ධම්භාගියානි සඤ්ඤෝජනාති.
ඉමේසං ඛෝ භික්ඛවේ පඤ්චන්නං උද්ධම්භාගියානං සඤ්ඤෝජනානං පහානාය ....(පෙ).... ඉමේ චත්තාරෝ සතිපට්ඨානා භාවේතබ්බාති.
රූපරාග ය, අරූපරාග ය, මාන්නය ය, උද්ධච්චය ය, අවිද්‍යාව ය.
මහණෙනි, මේ වනාහී පසක් වූ උද්ධම්භාගිය සංයෝජනයෝ ය. මහණෙනි, මේ පසක් වූ උද්ධම්භාගිය සංයෝජන ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
උද්ධම්භාගිය සතිපට්ඨාන සූත්‍රය නිමා විය.
9.2.2.9. චේතෝඛිල සතිපට්ඨාන සූත්‍රය
සිතෙහි ඇණෙන හුල් ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ චේතෝඛිලා. කතමේ පඤ්ච:
මහණෙනි, මේ සිතෙහි ඇණෙන හුල් පහකි. ඒ කවර පසක් ද යත්;
ඉධ භික්ඛවේ, භික්ඛු සත්ථරි කංඛති විචිකිච්ඡති නාධිමුච්චති න සම්පසීදති. යෝ සෝ භික්ඛවේ භික්ඛු සත්ථරි කංඛති, විචිකිච්ඡති, නාධිමුච්චති, න සම්පසීදති, තස්ස චිත්තං න නමති ආතප්පාය අනුයෝගාය සාතච්චාය පධානාය, යස්ස චිත්තං න නමති ආතප්පාය අනුයෝගාය සාතච්චාය පධානාය, අයං පඨමෝ චේතෝඛිලෝ.
මහණෙනි, මෙහිලා භික්ෂුව ශාස්තෘන් වහන්සේ කෙරෙහි සැක කරයි. විචිකිච්ඡා කරයි. නොබැසගනියි. නොපහදියි. මහණෙනි, යම් මේ භික්ෂුවක් ශාස්තෘන් වහන්සේ කෙරෙහි සැක කරයි ද, විචිකිච්ඡා කරයි ද, නොබැසගනියි ද, නොපහදියි ද, වීරිය කිරීමට, නැවත නැවත යෙදීමට, නිරතුරු ව කිරීමට ප්‍රධන් වීරිය කිරීමට ඔහුගේ සිත නොනැමෙයි. යමෙකුගේ සිත වීරිය කිරීමට, නැවත නැවත යෙදීමට, නිරතුරු ව කිරීමට, ප්‍රධන් වීරිය කිරීමට නොනැමෙයි ද, මෙය සිතෙහි ඇණෙන පළමුවෙනි හුල යි.
පුන ච පරං භික්ඛවේ භික්ඛු ධම්මේ කංඛති ....(පෙ).... සංඝේ කංඛති ....(පෙ).... සික්ඛාය කංඛති ....(පෙ).... සබ්‍රහ්මචාරිසු කුපිතෝ හෝති අනත්තමනෝ ආහතචිත්තෝ ඛිල ජාතෝ. යෝ සෝ භික්ඛවේ භික්ඛු සබ්‍රහ්මචාරිසු කුපිතෝ හෝති අනත්තමනෝ ආහතචිත්තෝ ඛිල ජාතෝ, තස්ස චිත්තං න නමති ආතප්පාය අනුයෝගාය, සාතච්චාය පධානාය. යස්ස චිත්තං න නමති ආතප්පාය අනුයෝගාය සාතච්චාය පධානාය, අයං පඤ්චමෝ චේතෝඛිලෝ. ඉමේ ඛෝ භික්ඛවේ පඤ්ච චේතෝඛිලා.
තව ද මහණෙනි, භික්ෂුව ධර්මය කෙරෙහි සැක කරයි. ….(පෙ)…. සංඝයා කෙරෙහි සැක කරයි. ….(පෙ)…. ශික්ෂාව කෙරෙහි සැක කරයි ….(පෙ)…. සබ්‍රහ්මචාරීන් වහන්සේලා කෙරෙහි කිපුණේ වෙයි. නොසතුටු වූයේ වෙයි. ගැටුණු සිත් ඇත්තේ වෙයි. ද්වේෂ හුල හටගත්තේ වෙයි. මහණෙනි, යම් මේ භික්ෂුවක් සබ්‍රහ්මචාරීන් වහන්සේලා කෙරෙහි කිපුණේ වෙයි ද, නොසතුටු වූයේ වෙයි ද, ගැටුණු සිත් ඇත්තේ වෙයි ද, ද්වේෂ හුල හටගත්තේ ද, වීරිය කිරීමට, නැවත නැවත යෙදීමට, නිරතුරු ව කිරීමට, ප්‍රධන් වීරිය කිරීමට ඔහුගේ සිත නොනැමෙයි. යමෙකුගේ සිත වීරිය කිරීමට, නැවත නැවත යෙදීමට, නිරතුරු ව කිරීමට ප්‍රධන් වීරිය කිරීමට නොනැමෙයි ද, මෙය සිතෙහි ඇණෙන පස්වෙනි හුල යි.
ඉමේසං ඛෝ භික්ඛවේ පඤ්චන්නං චේතෝඛිලානං පහානාය ....(පෙ).... ඉමේ චත්තාරෝ සතිපට්ඨානා භාවේතබ්බාති.
මහණෙනි, මේ වනාහී පසක් වූ සිතෙහි ඇණෙන හුල් ය. මහණෙනි, මේ පසක් වූ සිතෙහි ඇණෙන හුල් ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
චේතෝඛිල සතිපට්ඨාන සූත්‍රය නිමා විය.
9.2.2.10. විනිබන්ධ සතිපට්ඨාන සූත්‍රය
සිත වෙලාගත් කෙලෙස් බන්ධන ප්‍රහාණයට සතිපට්ඨානය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ චේතසෝ විනිබන්ධා, කතමේ පඤ්ච:
මහණෙනි, මේ සිත වෙලා ගත් කෙලෙස් බන්ධන පහකි. ඒ කවර පසක් ද යත්;
ඉධ භික්ඛවේ භික්ඛු කාමේසු අවීතරාගෝ හෝති අවිගතඡන්දෝ අවිගතපේමෝ අවිගතපිපාසෝ අවිගතපරිළාහෝ අවිගතතණ්හෝ . යෝ සෝ භික්ඛවේ භික්ඛු කාමේසු අවීතරාගෝ හෝති අවිගතඡන්දෝ අවිගතපේමෝ අවිගතපිපාසෝ අවිගතපරිළාහෝ අවිගතතණ්හෝ, තස්ස චිත්තං න නමති ආතප්පාය අනුයෝගාය සාතච්චාය පධානාය. යස්ස චිත්තං න නමති ආතප්පාය අනුයෝගාය සාතච්චාය පධානාය, අයං පඨමෝ චේතසෝ විනිබන්ධෝ.
මහණෙනි, මෙහිලා භික්ෂුව කාමයන් කෙරෙහි රාගය දුරු නොකළේ වෙයි. කැමැත්ත දුරු නොකළේ වෙයි. ප්‍රේමය දුරු නොකළේ වෙයි. පිපාසය දුරු නොකළේ වෙයි. දාහය දුරු නොකළේ වෙයි. තෘෂ්ණාව දුරු නොකළේ වෙයි. මහණෙනි, යම් මේ භික්ෂුවක් කාමයන් කෙරෙහි රාගය දුරු නොකළේ වෙයි ද, කැමැත්ත දුරු නොකළේ වෙයි ද, ප්‍රේමය දුරු නොකළේ වෙයි ද, පිපාසය දුරු නොකළේ වෙයි ද, දාහය දුරු නොකළේ වෙයි ද, තෘෂ්ණාව දුරු නොකළේ වෙයි ද, වීරිය කිරීමට, නැවත නැවත යෙදීමට, නිරතුරු ව කිරීමට, ප්‍රධන් වීරිය කිරීමට ඔහුගේ සිත නොනැමෙයි. යමෙකුගේ සිත වීරිය කිරීමට, නැවත නැවත යෙදීමට, නිරතුරු ව කිරීමට ප්‍රධන් වීරිය කිරීමට නොනැමෙයි ද, මෙය සිත වෙලාගත් පළමුවෙනි කෙලෙස් බන්ධනය යි.
පුන ච පරං භික්ඛවේ භික්ඛු කායේ අවීතරාගෝ හෝති ....(පෙ).... රූපේ අවීතරාගෝ හෝති ....(පෙ).... යාවදත්ථං උදරාවදේහකං භුඤ්ජිත්වා සෙය්‍යසුඛං පස්සසුඛං මිද්ධසුඛං අනුයුත්තෝ විහරති ....(පෙ).... අඤ්ඤතරං දේවනිකායං පණිධාය බ්‍රහ්මචරියං චරති, ඉමිනාහං සීලේන වා වතේන වා තපේන වා බ්‍රහ්මචරියේන වා දේවෝ වා භවිස්සාමි දේවඤ්ඤතරෝ වා’ති.
යෝ සෝ භික්ඛවේ භික්ඛු අඤ්ඤතරං දේවනිකායං පණිධාය බ්‍රහ්මචරියං චරති ඉමිනාහං සීලේන වා වතේන වා තපේන වා බ්‍රහ්මචරියේන වා දේවෝ වා භවිස්සාමි දේවඤ්ඤතරෝ චාති, තස්ස චිත්තං න නමති ආතප්පාය අනුයෝගාය, සාතච්චාය පධානාය. යස්ස චිත්තං න නමති ආතප්පාය අනුයෝගාය සාතච්චාය පධානාය, අයං පඤ්චමෝ චේතසෝ විනිබන්ධෝ. ඉමේ ඛෝ භික්ඛවේ, පඤ්ච චේතසෝ විනිබන්ධානං.
තවද මහණෙනි, භික්ෂුව කය පිළිබඳ රාගය දුරු නොකළේ වෙයි. ….(පෙ)…. රූපය පිළිබඳ රාගය දුරු නොකළේ වෙයි ….(පෙ)…. කැමති තාක් කුස පුරා අනුභව කොට සැතපෙන සුවය, ස්පර්ශ සුවය, නිදිමත සුවය යන මෙහි යෙදී සිටින්නේ වෙයි. ….(පෙ)…. එක්තරා දෙව්ලොවක උපදින්නට සිත පිහිටුවාගෙන බඹසර හැසිරෙයි. මම මේ සීලයෙන් හෝ ව්‍රතයෙන් හෝ තපසින් හෝ බඹසරින් හෝ දෙවියෙක් වන්නෙමි, අන්‍ය වූ දෙවියෙක් හෝ වන්නෙමි කියා ය. මහණෙනි. යම් මේ භික්ෂුවක් එක්තරා දෙව්ලොවක උපදින්නට සිත පිහිටුවාගෙන බඹසර හැසිරෙයි ද, මම මේ සීලයෙන් හෝ ව්‍රතයෙන් හෝ තපසින් හෝ බඹසරින් හෝ දෙවියෙක් වන්නෙමි, අන්‍ය වූ දෙවියෙක් හෝ වන්නෙමි කියා, වීරිය කිරීමට, නැවත නැවත යෙදීමට, නිරතුරු ව කිරීමට ප්‍රධන් වීරිය කිරීමට ඔහුගේ සිත නොනැමෙයි. යමෙකුගේ සිත වීරිය කිරීමට, නැවත නැවත යෙදීමට, නිරතුරු ව කිරීමට, ප්‍රධන් වීරිය කිරීමට නොනැමෙයි ද, මෙය සිත වෙලාගත් පස්වෙනි කෙලෙස් බන්ධනය යි.
ඉමේසං ඛෝ භික්ඛවේ පඤ්චන්නං චේතසෝ විනිබන්ධානං පහානාය ....(පෙ).... චත්තාරෝ සතිපට්ඨානා භාවේතබ්බාති.
මහණෙනි, මේ වනාහී පසක් වූ සිත වෙළා ගත් කෙලෙස් බන්ධනයන් ය. මහණෙනි, මේ පසක් වූ සිත වෙළා ගත් කෙලෙස් බන්ධනයන් ප්‍රහාණය කිරීම පිණිස ….(පෙ)…. මේ සතර සතිපට්ඨානය වැඩිය යුත්තේ ය.
සාදු! සාදු!! සාදු!!!
චේතෝවිනිබන්ධ සතිපට්ඨාන සූත්‍රය නිමා විය.
සතිපට්ඨානවග්ගෝ දුතියෝ.
දෙවෙනි සතිපට්ඨාන වර්ගය අවසන් විය.
තස්සුද්දානං:
එහි පිළිවෙල උද්දානයයි :
සික්ඛා නීවරණා කාමා ඛන්ධා ච ඕරම්භාගියා ගති,
මච්ඡේරඤ්චේව උද්ධම්භාගියා අට්ඨමං චේතෝඛිල විනිබන්ධාති
සික්ඛා සූත්‍රය, නීවරණ සූත්‍රය, කාම සූත්‍රය, ඛන්ධ සූත්‍රය, ඕරම්භාගිය සූත්‍රය, ගති සූත්‍රය, මච්ඡේර සූත්‍රය, උද්ධම්භාගිය සූත්‍රය, චේතෝඛිල සූත්‍රය සහ විනිබන්ධ සූත්‍රය වශයෙන් මෙහි සූත්‍ර දසයකි.
