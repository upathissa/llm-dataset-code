අංගුත්තර නිකාය
චතුක්ක නිපාතෝ
4.2.3.8. දක්ඛිණා විසුද්ධි සුත්තං
4.2.3.8. දානය පිරිසිදු වීම ගැන වදාළ දෙසුම
චතස්සෝ ඉමා භික්ඛවේ දක්ඛිණාවිසුද්ධියෝ. කතමා චතස්සෝ?
මහණෙනි, මේ දක්ෂිණා විසුද්ධීහු සතරකි. ඒ කවර සතරක් ද යත්;
අත්ථි භික්ඛවේ දක්ඛිණා දායකතෝ විසුජ්ඣති නෝ පටිග්ගාහකතෝ. අත්ථි භික්ඛවේ දක්ඛිණා පටිග්ගාහකතෝ විසුජ්ඣති නෝ දායකතෝ. අත්ථි භික්ඛවේ දක්ඛිණා නේව දායකතෝ විසුජ්ඣති නෝ පටිග්ගාහකතෝ. අත්ථි භික්ඛවේ දක්ඛිණා දායකතෝ චේව විසුජ්ඣති පටිග්ගාහකතෝ ච.
මහණෙනි, දානයක් ඇත්තේ ය. එම දානය දායක පක්ෂයෙන් පිරිසිදු වෙයි. නමුත් පිළිගන්නා පිරිසෙන් පිරිසිදු නොවෙයි.
මහණෙනි, දානයක් ඇත්තේ ය. එම දානය පිළිගන්නා පිරිස හේතුවෙන් පිරිසිදු වෙයි. නමුත් දෙන පිරිස නිසා පිරිසිදු නොවෙයි.
මහණෙනි, දානයක් ඇත්තේ ය. එම දානය දෙන පිරිස නිසා ත් පිරිසිදු නොවෙයි. පිළිගන්නා පිරිස නිසා ත් පිරිසිදු නොවෙයි.
මහණෙනි, දානයක් ඇත්තේ ය. එම දානය දෙන පිරිස නිසා ත් පිරිසිදු වෙයි. පිළිගන්නා පිරිස නිසා ත් පිරිසිදු වෙයි.
කථඤ්ච භික්ඛවේ දක්ඛිණා දායකතෝ විසුජ්ඣති නෝ පටිග්ගාහකතෝ? ඉධ භික්ඛවේ දායකෝ හෝති සීලවා කල්‍යාණධම්මෝ, පටිග්ගාහකා හොන්ති දුස්සීලා පාපධම්මා. ඒවං ඛෝ භික්ඛවේ දක්ඛිණා දායකතෝ විසුජ්ඣති නෝ පටිග්ගාහකතෝ.
1. මහණෙනි, දානයක් දායකයන් නිසා පිරිසිදු වන්නේ ත්, පිළිගන්නා උදවියගෙන් පිරිසිදු නොවන්නේ ත් කෙසේ ද?
මහණෙනි, මෙහිලා දන් දෙන තැනැත්තා සිල්වත් වෙයි. කල්‍යාණ ධර්මයන්ගෙන් යුක්ත වෙයි. නමුත් පිළිගන්නා පිරිස දුස්සීල වෙති. පවිටු ධර්මයන්ගෙන් යුක්ත වෙති. මහණෙනි, දානයක් දායකයන් නිසා පිරිසිදු වන්නේ ත්, පිළිගන්නා උදවියගෙන් පිරිසිදු නොවන්නේ ත් මේ අයුරිනි.
කථඤ්ච භික්ඛවේ දක්ඛිණා පටිග්ගාහකතෝ විසුජ්ඣති නෝ දායකතෝ? ඉධ භික්ඛවේ දායකෝ හෝති දුස්සීලෝ පාපධම්මෝ, පටිග්ගාහකා හොන්ති සීලවන්තෝ කල්‍යාණධම්මා. ඒවං ඛෝ භික්ඛවේ දක්ඛිණා පටිග්ගාහකතෝ විසුජ්ඣති නෝ දායකතෝ.
2. මහණෙනි, දානයක් පිළිගන්නා උදවියගෙන් පිරිසිදු වන්නේ ත්, දායකයන් නිසා පිරිසිදු නොවන්නේ ත්, කෙසේ ද?
මහණෙනි, මෙහිලා දන් දෙන තැනැත්තා දුස්සීල වෙයි. පවිටු ධර්මයන් ගෙන් යුක්ත වෙයි. නමුත් පිළිගන්නා පිරිස සිල්වත් වෙති. කල්‍යාණ ධර්මයන් ගෙන් යුක්ත වෙති. මහණෙනි, දානයක් පිළිගන්නා උදවියගෙන් පිරිසිදු වන්නේ ත්, දායකයන් නිසා පිරිසිදු නොවන්නේ ත් මේ අයුරිනි.
කථඤ්ච භික්ඛවේ දක්ඛිණා නේව දායකතෝ විසුජ්ඣති නෝ පටිග්ගාහකතෝ? ඉධ භික්ඛවේ දායකෝ හෝති දුස්සීලෝ පාපධම්මෝ, පටිග්ගාහකාපි හොන්ති දුස්සීලා පාපධම්මා. ඒවං ඛෝ භික්ඛවේ දක්ඛිණා නේව දායකතෝ විසුජ්ඣති නෝ පටිග්ගාහකතෝ.
3. මහණෙනි, දානයක් දායකයන් නිසා පිරිසිදු නොවන්නේ ත්, පිළිගන්නා උදවියගෙන් පිරිසිදු නොවන්නේ ත් කෙසේ ද?
මහණෙනි, මෙහිලා දන් දෙන තැනැත්තා දුස්සීල වෙයි. පවිටු ධර්මයන් ගෙන් යුක්ත වෙයි. පිළිගන්නා පිරිස ත් දුස්සීල වෙති. පවිටු ධර්මයන්ගෙන් යුක්ත වෙති. මහණෙනි, දානයක් දායකයන් නිසා පිරිසිදු නොවන්නේ ත්, පිළිගන්නා උදවියගෙන් පිරිසිදු නොවන්නේ ත් මේ අයුරිනි.
කථඤ්ච භික්ඛවේ දක්ඛිණා දායකතෝ චේව විසුජ්ඣති පටිග්ගාහකතෝ ච? ඉධ භික්ඛවේ දායකෝ හෝති සීලවා කල්‍යාණධම්මෝ, පටිග්ගාහකාපි හොන්ති සීලවන්තෝ කල්‍යාණධම්මා. ඒවං ඛෝ භික්ඛවේ දක්ඛිණා දායකතෝ චේව විසුජ්ඣති පටිග්ගාහකතෝ ච.
4. මහණෙනි, දානයක් දායකයන් නිසා පිරිසිදු වන්නේ ත්, පිළිගන්නා උදවියගෙන් පිරිසිදු වන්නේ ත් කෙසේ ද?
මහණෙනි, මෙහිලා දන් දෙන තැනැත්තා සිල්වත් වෙයි. කල්‍යාණ ධර්මයන්ගෙන් යුක්ත වෙයි. පිළිගන්නා පිරිස ත් සිල්වත් වෙති. කල්‍යාණ ධර්මයන්ගෙන් යුක්ත වෙති. මහණෙනි, දානයක් දායකයන් නිසා පිරිසිදු වන්නේ ත්, පිළිගන්නා උදවියගෙන් පිරිසිදු වන්නේ ත් මේ අයුරිනි.
ඉමා ඛෝ භික්ඛවේ චතස්සෝ දක්ඛිණා විසුද්ධියෝති.
මහණෙනි, මේ වනාහී දාන පිරිසිදු වීම් සතර යි.
සාදු! සාදු!! සාදු!!!
දක්ඛිණාවිසුද්ධි සූත්‍රය නිමා විය.
