අංගුත්තර නිකාය
පඤ්චක නිපාතෝ
5.5.3.8. උස්සූරභත්ත සුත්තං
5.5.3.8. බොහෝ කල් වේලා ගෙන දිවා ආහාර පිසීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ආදීනවා උස්සූරභත්තේ කුලේ. කතමේ පඤ්ච:
මහණෙනි, බොහෝ වෙලාව ගෙවුණු පසු දිවා ආහාරය පිසින කුලයෙහි මේ ආදීනව පසකි. ඒ කවර පසක් ද යත්;
යේ තේ අතිථී පාහුනා තේ න කාලේන පටිපූජෙන්ති, යා තා බලිපටිග්ගාහිකා දේවතා තා න කාලේන පටිපූජෙන්ති, යේ තේ සමණබ්‍රාහ්මණා ඒකභත්තිකා රත්තූපරතා විරතා විකාලභෝජනා තේ න කාලේන පටිපූජෙන්ති, දාසකම්මකරපෝරිසා විමුඛා කම්මං කරොන්ති, තාවතකං යේව අසමයේන භුත්තං අනෝජවන්තං හෝති.
ආගන්තුක සත්කාරයට සුදුසු ආගන්තුකයෝ එහි පැමිණෙත් නම් ඔවුහු සුදුසු කල්හී නොපිදුවාහු වෙති. යම් ඒ පුද පිළිගන්නා දේවතාවෝ වෙත් නම් ඔවුහු සුදුසු කල්හී නොපිදුවාහු වෙති. යම් ඒ රෑ බොජුනින් වැළකී සිටින, විකල් බොජුනින් වැළකී සිටින, එක් වේලෙහි දන් වළඳන ශ්‍රමණ බ්‍රාහ්මණයෝ වෙත් නම් ඔවුහු සුදුසු කල්හී නොපිදුවාහු වෙති. දාස කම්කරු පුරුෂයෝ ද වැඩ මගහරිමින් කටයුතු කරත්. නුසුදුසු කල අනුභව කරන භෝජනය ඕජස් රහිත වෙයි.
ඉමේ ඛෝ භික්ඛවේ පඤ්ච ආදීනවා උස්සූරභත්තේ කුලේ.
මහණෙනි, මේ වනාහී බොහෝ වෙලාව ගෙවුණු පසු දිවා ආහාරය පිසින කුලයෙහි ආදීනව පස යි.
පඤ්චිමේ භික්ඛවේ ආනිසංසා සමයභත්තේ කුලේ. කතමේ පඤ්ච:
මහණෙනි, නිසි කලට දිවා ආහාරය පිසින කුලයෙහි මේ අනුසස් පසකි. ඒ කවර පසක් ද යත්;
යේ තේ අතිථී පාහුනා තේ කාලේන පටිපූජෙන්ති, යා තා බලිපටිග්ගාහිකා දේවතා තා කාලේන පටිපූජෙන්ති, යේ තේ සමණබ්‍රාහ්මණා ඒකභත්තිකා රත්තූපරතා විරතා විකාලභෝජනා තේ කාලේන පටිපූජෙන්ති, දාසකම්මකරපෝරිසා අවිමුඛා කම්මං කරොන්ති, තාවතකං යේ ව සමයේන භුත්තං ඕජවන්තං හෝති.
ආගන්තුක සත්කාරයට සුදුසු ආගන්තුකයෝ එහි පැමිණෙත් නම් ඔවුහු සුදුසු කල්හී පිදුවාහු වෙති. යම් ඒ පුද පිළිගන්නා දේවතාවෝ වෙත් නම් ඔවුහු සුදුසු කල්හී පිදුවාහු වෙති. යම් ඒ රෑ බොජුනින් වැළකී සිටින, විකල් බොජුනින් වැළකී සිටින, එක් වේලෙහි දන් වළඳන ශ්‍රමණ බ්‍රාහ්මණයෝ වෙත් නම් ඔවුහු සුදුසු කල්හී පිදුවාහු වෙති. දාස කම්කරු පුරුෂයෝ ද වැඩ මග නොහරිමින් කටයුතු කරත්. සුදුසු කල අනුභව කරන භෝජනය ඕජස් සහිත වෙයි.
ඉමේ ඛෝ භික්ඛවේ පඤ්ච ආනිසංසා සමයභත්තේ කුලේති.
මහණෙනි, මේ වනාහී නිසි කලට දිවා ආහාරය පිසින කුලයෙහි අනුසස් පස යි.
සාදු! සාදු!! සාදු!!!
උස්සූරභත්ත සූත්‍රය නිමා විය.
