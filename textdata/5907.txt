සංයුත්ත නිකාය
මහා වග්ගෝ
2.2.7. අපාර සුත්තං
2.2.7. මෙතෙර ගැන වදාළ දෙසුම
සත්තිමේ භික්ඛවේ, බොජ්ඣංගා භාවිතා බහුලීකතා අපාරා පාරං ගමනාය සංවත්තන්ති. කතමේ සත්ත: සතිසම්බොජ්ඣංගෝ ....(පෙ).... උපේඛාසම්බොජ්ඣංගෝ. ඉමේ ඛෝ භික්ඛවේ, සත්තබොජ්ඣංගා භාවිතා බහුලීකතා අපාරා පාරං ගමනාය සංවත්තන්තීති. ඉදමවෝච ....(පෙ).... සත්ථා.
මහණෙනි, මේ සප්ත බොජ්ඣංගයන් භාවිත කරන ලද්දේ, බහුල ව ප්‍රගුණ කරන ලද්දේ මෙතෙරින් එතෙරට යාම පිණිස පවතින්නේ ය. ඒ කවර සප්ත බොජ්ඣංගයක් ද යත්; එනම්, සති සම්බොජ්ඣංගය ය, ….(පෙ)…. උපෙක්ඛා සම්බොජ්ඣංගය ය. මහණෙනි, මේ සප්ත බොජ්ඣංගයන් භාවිත කරන ලද්දේ, බහුල ව ප්‍රගුණ කරන ලද්දේ මෙතෙරින් එතෙරට යාම පිණිස පවතින්නේ ය.
භාග්‍යවතුන් වහන්සේ මෙය වදාළ සේක. මෙය වදාළ සුගත වූ ශාස්තෘන් වහන්සේ නැවත මෙය ද වදාළ සේක.
(ගාථා)
1. අප්පකා තේ මනුස්සේසු, යේ ජනා පාරගාමිනෝ,
අථායං ඉතරා පජා තීරමේවානුධාවති
1. මිනිසුන් අතර යම් ජනතාවක් සසරින් එතෙරට යත් නම්, ඔවුහු ඉතා ස්වල්ප දෙනෙකි. නමුත් මේ අවශේෂ ප්‍රජාව මෙතෙර නම් වූ සසරෙහි ම ඔබ මොබ දුව යති.
2. යේ ච ඛෝ සම්මදක්ඛාතේ ධම්මේ ධම්මානුවත්තිනෝ,
තේ ජනා පාරමෙස්සන්ති මච්චුධෙය්‍යං සුදුත්තරං
2. යම් කෙනෙක් මැනැවින් වදාරණ ලද ධර්මයට අනුකූල ව සිට ධර්මානුධර්ම ප්‍රතිපදාවෙහි යුක්ත ව සිටිත් ද, ඔවුහු එතෙර වීමට දුෂ්කර වූ මාරයාගේ බල ප්‍රදේශය හැර එතෙර වන්නාහු ය.
3. කණ්හං ධම්මං විප්පහාය සුක්කං භාවේථ පණ්ඩිතෝ,
ඕකා අනෝකං ආගම්ම විවේකේ යත්ථ දූරමං
3. කළු පැහැ අකුසල් දහම් දුරු කොට නුවණැත්තා සුදු පැහැ කුසල් දහම් වඩයි. යම් විවේකයක දුක සේ ඇලී වාසය කළ යුතු ද, කාමයන් අත්හැර, කාම රහිත වූ නිවනට පැමිණ එහි ඇලී වසයි.
4. තත්‍රාභිරතිමිච්ඡෙය්‍ය හිත්වා කාමේ අකිඤ්චනෝ,
පරියෝදපෙය්‍ය අත්තානං චිත්තක්ලේසේහි පණ්ඩිතෝ
4. කාමයන් අත්හැර කිසිවක් නැති හේ නිවනට ඇලී වසන්නේ ය. ඒ නුවණැති තැනැත්තා තම සිත කෙලෙසුන්ගෙන් පිරිසිදු කරන්නේ ය.
5. යේසං සම්බෝධිඅංගේසු3 සම්මා චිත්තං සුභාවිතං,
ආදානපටිනිස්සග්ගේ අනුපාදාය යේ රතා
ඛීණාසවා ජුතිමන්තෝ තේ ලෝකේ පරිනිබ්බුතාති
5. යම් කෙනෙකුන්ගේ සිත බොජ්ඣංග ධර්මයන්හී මැනැවින් වඩන ලද්දේ ද, අල්ලා ගත් දේ දුරු කිරීමෙන් උපාදාන රහිත වූ නිවනෙහි ඇලුණු යම් කෙනෙක් වෙත් ද, ඒ ලොව බබුළුවන ක්ෂීණාශ්‍රව රහත්හු ලෝකයෙහි පිරිනිවී ගියාහු ය.
සාදු! සාදු!! සාදු!!!
අපාර සූත්‍රය නිමා විය.
