ඛුද්දක නිකාය
පේතවත්ථු
1.9. මහා පේසකාර පේත වත්ථු
1.9. මහා පේසකාර ප්‍රේත වස්තුව
54.ගූථඤ්ච මුත්තං රුහිරඤ්ච පුබ්බං
පරිභුඤ්ජති කිස්ස අයං විපාකෝ
අයන්නු කිං කම්මමකාසි නාරී
යා සබ්බදා ලෝහිතපුබ්බභක්ඛා
54. මේ කාන්තාව අසූචියි, මුත්‍රායි, ලේයි, සැරවයි කකා ඉන්නවා. මේ මොන වගේ කර්මයක විපාකයක්ද? මේ තැනැත්ති මොන වගේ කර්මයක්ද කරගෙන තියෙන්නෙ? මෑ හැම තිස්සේම අනුභව කරන්නෙ ලේයි සැරවයි නෙව.
55.නවානි වත්ථානි සුහානි චේව
මුදූනි සුද්ධානි ච ලෝමසානි
දින්නානි මිස්සා කිතකා භවන්ති
අයන්නු කිං කම්මමකාසි නාරී‘ති
55. අළුත් වස්ත්‍ර දෙකක් තියෙනවා. හරි ලස්සනයි. මෘදුයි. පිරිසිදුයි. සනීපයි. නමුත් මෑට දුන්නහම ඒව යකඩෙන් කරපු වස්ත්‍ර වගේ වෙනවා. මේ ස්ත්‍රිය කරගෙන තිබෙන්නෙ මොන වගේ කර්මයක්ද?
56.භරියා මමේසා අහූ භදන්තේ
අදායිකා මච්ඡරිණී කදරියා
සා මං දදන්තං සමණබ්‍රාහ්මණානං
අක්කෝසතී පරිභාසතී ච
56. ස්වාමීන් වහන්ස, මෙයා මගේ බිරිඳ වෙලා හිටියේ. දානෙ ටිකක් පුජ කරගත්තෙ නෑ. මසුරුකමින්ම හිටියා. කෑදරකමින්ම හිටියා. මං ශ්‍රමණබ්‍රාහ්මණයින්ට දැන් පැන් පුජා කරන කොට ඈ කළේ මටත් බණින එක. නින්දා අපහාස කරපු එක.
57.ගූථඤ්ච මුත්තං රුහිරඤ්ච පුබ්බං
පරිභුඤ්ජ ත්වං අසුචිං සබ්බකාලං
ඒතඤ්ච තේ පරලෝකස්මිං හෝතු
වත්ථා ච තේ කිතකසමා භවන්තු
ඒතාදිසං දුච්චරිතං චරිත්වා
ඉධාගතා චිරරත්තාය ඛාදතී‘ති
57. ‘උඹ දන් දෙනවා. ඔය දානයේ විපාක වශයෙන් පරලොවදී උඹට අසූචි, මුත්‍රා, ලේ, සැරව තමයි ලැබෙන්ට ඕන. හැම තිස්සේම උඹ අසූචි කාපන්. ඔය පුජා කරන වස්ත්‍ර යකඩෙන් කරපු වස්ත්‍ර වෙයන්.’ ඔන්න ඔය විදිහට දුශ්චරිතයෙන්මයි හැසිරුනේ. දැන් ඉතින් පෙරේත ලෝකයට ඇවිල්ල කාලයක් තිස්සෙ ඒවා කකා ඉන්නවා.
සාදු! සාදු!! සාදු!!!
මහාපේසකාරපේතවත්ථු නවමං.
නවවෙනි මහා පේසකාර ප්‍රේත වස්තුවයි.
