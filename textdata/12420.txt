ඛුද්දක නිකාය
ඉතිවුත්තක පාළි
3.4.6. අසුභානුපස්සී සුත්තං
3.4.6. අසුභ භාවනාව වැඩීම ගැන වදාළ දෙසුම
85. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. අසුභානුපස්සී භික්ඛවේ කායස්මිං විහරථ. ආනාපානසති ච වෝ අජ්ඣත්තං පරිමුඛං සූපට්ඨිතා හෝතු. සබ්බසංඛාරේසු අනිච්චානුපස්සිනෝ විහරථ. අසුභානුපස්සීනං භික්ඛවේ කායස්මිං විහරතං යෝ සුභාය ධාතුයා රාගානුසයෝ සෝ පහීයති ආනාපානසතියා අජ්ඣත්තං පරිමුඛං සූපට්ඨිතාය යේ බාහිරා විතක්කාසයා විඝාතපක්ඛිකා තේ න හොන්ති. සබ්බසංඛාරේසු අනිච්චානුපස්සීනං විහරතං යා අවිජ්ජා සා පහීයති, යා විජ්ජා සා උප්පජ්ජතී’ති.
“පින්වත් මහණෙනි, කය ගැන අසුභය අනුව දකිමින් වාසය කරන්න. ආනාපානසති භාවනාව තමා තුළ මූලික කරුණක් වශයෙන් හොඳින් පිහිටා තිබේවා! සියලු සංස්කාරයන් ගැනත් අනිත්‍ය දකිමින් වාසය කරන්න.පින්වත් මහණෙනි, කය ගැන අසුභය අනුව දකිමින් වාසය කරන කොට සුභ අරමුණු ගැන හිතේ මුල් බැසගත් රාගය ප්‍රහීණ වෙලා යනවා. තමන් තුළ ආනාපානසති භාවනාව මූලික අරමුණක් වශයෙන් හොඳින් පිහිටියාම දුක් ඇති කරවන සිතේ තියෙන නොයෙක් බාහිර අකුසල විතර්ක හටගන්නේ නෑ. සියලු සංස්කාර ගැන අනිත්‍ය දකින කොට අවිද්‍යාව ප්‍රහාණය වෙලා යනවා. විද්‍යාව උපදිනවා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “අසුභානුපස්සී කායස්මිං ආනාපානේ පතිස්සතෝ,
සබ්බසංඛාරසමථං පස්සං ආතාපි සබ්බදා
“කයෙහි ඇති අසුභ දෙය ඒ අයුරින්ම දකිමින් ඉන්නවා නම්, ආනාපානසති භාවනාවෙත් හොඳින් සිහිය පිහිටුවා ගන්නවා නම්, සියලු සංස්කාරවල සංසිඳීයාමත් දකිනවා නම්, හැමදාමත් ජීවත් වෙන්නෙ කෙලෙස් නැති කර දමන වීරියෙන්ම නම්,
3. ස වේ සම්මද්දසෝ භික්ඛු යතෝ තත්ථ විමුච්චති,
අභිඤ්ඤාවෝසිතෝ සන්තෝ ස වේ යෝගාතිගෝ මුනී”ති
ඒ භික්ෂුව ඒකාන්තයෙන්ම නියම විදිහට දකින කෙනෙක්. ඒ තුළින්මයි කෙලෙසුන්ගෙන් නිදහස් වෙන්න. ප්‍රඥාව දියුණු කරගෙන ශාන්ත වෙලා කෙලෙස් යෝගයෙන් එතෙර වෙලා ඔහු සැබෑ මුනිවරයෙක් වෙනවා.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
