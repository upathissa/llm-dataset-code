සංයුත්ත නිකාය
සළායතන වග්ගෝ
3.1.6. කෝධන සුත්තං
3.1.6. ක්‍රෝධ කරන ස්ත්‍රිය ගැන වදාළ දෙසුම
පඤ්චහි භික්ඛවේ, ධම්මේහි සමන්නාගතෝ මාතුගාමෝ කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. කතමේහි පඤ්චහි: අස්සද්ධෝ ච හෝති, අහිරිකෝ ච හෝති, අනොත්තාපී ච හෝති, කෝධනෝ ච හෝති, දුප්පඤ්ඤෝ ච හෝති. ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ මාතුගාමෝ කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජතීති.
පින්වත් මහණෙනි, කරුණු පහකින් සමන්විත වූ ස්ත්‍රිය කය බිඳී මරණින් මතු අපාය නම් වූ, දුගතිය නම් වූ, විනිපාතය නම් වූ නිරයේ උපදිනවා. කවර කරුණු පහකින්ද යත්? ශ්‍රද්ධාවකින් තොරව ඉන්නවා. පවට ලැජ්ජාවක් නැතුව ඉන්නවා. විපාකයට භයක් නැතුව ඉන්නවා. ක්‍රෝධ කරනවා. ප්‍රඥාවකින් තොරව ඉන්නවා. පින්වත් මහණෙනි, මේ කරුණු පහෙන් සමන්විත වූ ස්ත්‍රිය කය බිඳී මරණින් මතු අපාය නම් වූ, දුගතිය නම් වූ, විනිපාතය නම් වූ නිරයේ උපදිනවා.
සාදු! සාදු!! සාදු!!!
කෝධන සූත්‍රය නිමා විය.
