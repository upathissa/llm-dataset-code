අංගුත්තර නිකාය
අට්ඨක නිපාතෝ
8.2.2.8. අරියවෝහාර සුත්තං
8.2.2.8. ආර්ය ව්‍යවහාරය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
අට්ඨිමේ භික්ඛවේ, අරියවෝහාරා. කතමේ අට්ඨ: අදිට්ඨේ අදිට්ඨවාදිතා, අසුතේ අසුතවාදිතා, අමුතේ අමුතවාදිතා, අවිඤ්ඤාතේ අවිඤ්ඤාතවාදිතා, දිට්ඨේ දිට්ඨවාදිතා, සුතේ සුතවාදිතා, මුතේ මුතවාදිතා, විඤ්ඤාතේ විඤ්ඤාතවාදිතා. ඉමේ ඛෝ භික්ඛවේ, අට්ඨ අරියවෝහාරාති.
මහණෙනි, මේ ආර්ය ව්‍යවහාරයෝ අටකි. ඒ කවර අටක් ද යත්;
1. නුදුටු දේ නොදකින ලද්දේ යැයි කියන බව ය.
2. නොඇසූ දේ නොඅසන ලද්දේ යැයි කියන බව ය.
3. ආඝ්‍රාණය නොකළ දේ ආඝ්‍රාණය නොකරන ලද්දේ යැයි කියන බව ය, රස නොවිඳි දේ රස නොවිඳින ලද්දේ යැයි කියන බව ය, පහස නොලබන ලද දේ පහස නොලබන ලද්දේ යැයි කියන බව ය. (අමුතේ අමුතවාදිතා)
4. සිතින් නොදැනගත් දේ සිතින් නොදැනගන්නා ලද්දේ ය යැයි කියන බව ය.
5. දුටු දේ දකින ලද්දේ යැයි කියන බව ය.
6. ඇසූ දේ අසන ලද්දේ යැයි කියන බව ය.
7. ආඝ්‍රාණය කළ දේ ආඝ්‍රාණය කරන ලද්දේ යැයි කියන බව ය, රස විඳි දේ රස විඳින ලද්දේ යැයි කියන බව ය, පහස ලබන ලද දේ පහස ලබන ලද්දේ යැයි කියන බව ය. (මුතේ මුතවාදිතා)
8. සිතින් දැනගත් දේ සිතින් දැනගන්නා ලද්දේ ය යැයි කියන බව ය.
මහණෙනි, මේ වනාහී අටක් වූ ආර්ය ව්‍යවහාරයෝ ය.
සාදු! සාදු!! සාදු!!!
අරියවෝහාර සූත්‍රය නිමා විය.
