අංගුත්තර නිකාය
චතුක්ක නිපාතෝ
4.2.3.5. දුතිය අග්ග සුත්තං
4.2.3.5. අග්‍ර බවට පත්වීම ගැන වදාළ දෙවෙනි දෙසුම
චත්තාරිමානි භික්ඛවේ අග්ගානි. කතමානි චත්තාරි?
මහණෙනි, අග්‍ර බවට පත්වීම් සතරකි. කවර සතරක් ද යත්;
රූපග්ගං, වේදනාග්ගං, සඤ්ඤග්ගං, භවග්ගං.
රූපයෙන් අග්‍ර බවට පත්වීම හෙවත් රූපය විදසුන් කොට අරහත්වයට පත්වෙයි. වේදනාවෙන් අග්‍ර බවට පත්වීම හෙවත් වේදනාව විදසුන් කොට අරහත්වයට පත්වෙයි. සංඥාවෙන් අග්‍ර බවට පත්වීම හෙවත් සංඥාව විදසුන් කොට අරහත්වයට පත්වෙයි. යම් භවයක උපත ලබා ඒ භවයේදී අරහත්වයට පත් වෙයි ද, එය ඔහුගේ අග්‍ර භවය වෙයි.
ඉමානි ඛෝ භික්ඛවේ චත්තාරි අග්ගානීනි.
මහණෙනි, මේ වනාහී අග්‍ර බවට පත්වීම් සතරයි.
සාදු! සාදු!! සාදු!!!
දුතිය අග්ග සූත්‍රය නිමා විය.
