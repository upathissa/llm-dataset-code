අංගුත්තර නිකාය
සත්තක නිපාතෝ
7.1.5.7. සත්ත මේථුන සුත්තං
7.1.5.7. සප්ත මෛථුනය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
අථ ඛෝ ජාණුස්සෝණී බ්‍රාහ්මණෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි ....(පෙ).... (භගවන්තං) ඒතදවෝච:
එකල්හී ජාණුස්සෝණි බ්‍රාහ්මණයා භාග්‍යවතුන් වහන්සේ වෙත පැමිණියේ ය. පැමිණ භාග්‍යවතුන් වහන්සේ සමඟ සතුටු වූයේ ය. ….(පෙ)…. භාග්‍යවතුන් වහන්සේට මෙකරුණ පැවසුවේ ය.
භවම්පි නෝ සමණෝ ගෝතමෝ බ්‍රහ්මචාරී පටිජානාතීති.
“ශ්‍රමණ භවත් ගෞතමයන් වහන්සේ ත් ‘බ්‍රහ්මචාරියෙක්මි’ යි ප්‍රතිඥා දෙන්නහු ද?”
“යං හි තං බ්‍රාහ්මණ, සම්මා වදමානෝ වදෙය්‍ය: අඛණ්ඩං අච්ඡිද්දං අසබලං අකම්මාසං පරිපුණ්ණං පරිසුද්ධං බ්‍රහ්මචරියං චරතීති, මමේවේතං බ්‍රාහ්මණ, සම්මා වදමානෝ වදෙය්‍ය” අහං හි බ්‍රාහ්මණ, අඛණ්ඩං අච්ඡිද්දං අසබලං අකම්මාසං පරිපුණ්ණං පරිසුද්ධං බ්‍රහ්මචරියං චරාමීති.
“බ්‍රාහ්මණය, යම් පුද්ගලයෙකු අරභයා නිවැරදි අයුරින් මෙසේ කියයි නම්, එනම් නොකැඩුණු, සිදුරු නොවූ, කැලැල් නොවූ, පැල්ලම් නොවූ, පරිපූර්ණ වූ, පරිශුද්ධ වූ බඹසරෙහි හැසිරෙන්නේ ය කියා එකරුණ බ්‍රාහ්මණය, නිවැරදි අයුරින් පවසන්නේ නම් මා අරභයා ම කියන්නේ ය. බ්‍රාහ්මණය, මම වනාහී නොකැඩුණු, සිදුරු නොවූ, කැලැල් නොවූ, පැල්ලම් නොවූ, පරිපූර්ණ වූ, පරිශුද්ධ වූ බඹසරෙහි හැසිරෙන්නෙක්මි.”
කිම්පන භෝ ගෝතම, බ්‍රහ්මචරියස්ස ඛණ්ඩම්පි ජිද්දම්පි සබලම්පි කම්මාසම්පීති.
“කිම, භවත් ගෞතමයන් වහන්ස, බ්‍රහ්මචාරී තැනැත්තාගේ කැඩුණා වූත්, සිදුරු ඇත්තා වූත්, පැල්ලම් ඇත්තා වූත්, කැලැල් ඇත්තා වූත් බඹසර යනු කුමක් ද?”
(1) ඉධ බ්‍රාහ්මණ, ඒකච්චෝ සමණෝ වා බ්‍රාහ්මණෝ වා සම්මා බ්‍රහ්මචාරී පටිජානමානෝ න හේව ඛෝ මාතුගාමේන සද්ධිං ද්වයංද්වයසමාපත්තිං සමාපජ්ජති, අපි ච ඛෝ මාතුගාමස්ස උච්ඡාදනපරිමද්දනනහාපනසම්බාහනං සාදියති, සෝ තදස්සාදේති, තං නිකාමේති. තේන ච විත්තිං ආපජ්ජති. ඉදම්පි ඛෝ බ්‍රාහ්මණ, බ්‍රහ්මචරියයස්ස ඛණ්ඩම්පි ජිද්දම්පි සබලම්පි කම්මාසම්පි.
අයං වුච්චති බ්‍රාහ්මණ, අපරිසුද්ධං බ්‍රහ්මචරියං චරති සංයුත්තෝ මේථුනේන සංයෝගේන, න පරිමුච්චති ජාතියා ජරාමරණේන සෝකේහි පරිදේවේහි දුක්ඛේහි දෝමනස්සේහි උපායාසේහි, න පරිමුච්චති දුක්ඛස්මාති වදාමි.
1. බ්‍රාහ්මණය, මෙහිලා ඇතැම් ශ්‍රමණයෙක් වේවා, බ්‍රාහ්මණයෙක් වේවා, මනාකොට බ්‍රහ්මචාරී වෙමි යි ප්‍රතිඥා දෙන්නේ ය. හේ ස්ත්‍රියක සමඟ දෙදෙනා එක්වීමකට නොපැමිණෙයි. එනමුත් ස්ත්‍රියක් විසින් කරනු ලබන ඇඟ ඉලීම්, පිරිමැදීම්, නැහැවීම්, සම්බාහනය කිරීම් ඉවසයි. හේ එයින් ආශ්වාදය ලබයි. එයට කැමති වෙයි. එයින් සතුටට පත්වන්නේ ද වෙයි. බ්‍රාහ්මණය, මෙය ත් බ්‍රහ්මචාරී තැනැත්තාගේ කැඩී ගිය, සිදුරු ඇති, පැල්ලම් ඇති, කැලැල් ඇති බඹසර යි. බ්‍රාහ්මණය, මෙතෙමේ මෛථුන ධර්මය හා එක්වූයේ අපිරිසිදු බඹසරෙහි හැසිරෙන්නේ ඉපදීමෙන්, ජරා මරණයෙන්, ශෝකයෙන්, වැළපීමෙන්, දුකින්, දොම්නසින්, සුසුම් හෙළීමෙන් නොමිදෙන්නේ ය. සසර දුකින් නොමිදෙන්නේ යැයි කියමි.
(2) පුන චපරං බ්‍රාහ්මණ, ඉධේකච්චෝ සමණෝ වා බ්‍රාහ්මණෝ වා සම්මා බ්‍රහ්මචාරී පටිජානමානෝ න හේව ඛෝ මාතුගාමේන සද්ධිං ද්වයං ද්වයසමාපත්තිං සමාපජ්ජති, නපි මාතුගාමස්ස උච්ඡාදනපරිමද්දනනහාපනසම්බාහනං සාදියති. අපි ච ඛෝ මාතුගාමේන සද්ධිං සඤ්ජග්ඝති සංකීළති සංකේලායති ....(පෙ)....
2. තව ද බ්‍රාහ්මණය, ඇතැම් ශ්‍රමණයෙක් වේවා, බ්‍රාහ්මණයෙක් වේවා, මනාකොට බ්‍රහ්මචාරී වෙමි යි ප්‍රතිඥා දෙන්නේ ය. හේ ස්ත්‍රියක සමඟ දෙදෙනා එක්වීමකට නොපැමිණෙයි. ස්ත්‍රියක් විසින් කරනු ලබන ඇඟ ඉලීම්, පිරිමැදීම්, නැහැවීම්, සම්බාහනය කිරීම් නොඉවසයි. එනමුදු ස්ත්‍රියක් සමඟ කවටකම් කරමින් සිනහසෙයි. ක්‍රීඩා කරයි. මහ හඬින් සිනහසෙයි. හේ එයින් ආශ්වාදය ලබයි. එයට කැමති වෙයි. එයින් සතුටට පත්වන්නේ ද වෙයි. බ්‍රාහ්මණය, මෙය ත් බ්‍රහ්මචාරී තැනැත්තාගේ කැඩී ගිය, සිදුරු ඇති, පැල්ලම් ඇති, කැලැල් ඇති බඹසර යි. බ්‍රාහ්මණය, මෙතෙමේ මෛථුන ධර්මය හා එක්වූයේ අපිරිසිදු බඹසරෙහි හැසිරෙන්නේ ඉපදීමෙන්, ජරා මරණයෙන්, ශෝකයෙන්, වැළපීමෙන්, දුකින්, දොම්නසින්, සුසුම් හෙළීමෙන් නොමිදෙන්නේ ය. සසර දුකින් නොමිදෙන්නේ යැයි කියමි.
(3) නපි මාතුගාමේන සද්ධිං සඤ්ජග්ඝති සංකිළති සංකේලායති, අපි ච ඛෝ මාතුගාමස්ස චක්ඛුනා චක්ඛුං උපනිජ්ඣායති පෙක්ඛති. ....(පෙ)....
3. හේ ස්ත්‍රියක් සමඟ කවටකම් කරමින් නොම සිනහසෙයි. ක්‍රීඩා නොකරයි. මහ හඬින් නොම සිනහසෙයි. එනමුදු සිය ඇසින් ස්ත්‍රියකගේ ඇස දෙස නැවත නැවත බලයි. හොඳින් බලයි. හේ එයින් ආශ්වාදය ලබයි. එයට කැමති වෙයි. එයින් සතුටට පත්වන්නේ ද වෙයි. බ්‍රාහ්මණය, මෙය ත් බ්‍රහ්මචාරී තැනැත්තාගේ කැඩී ගිය, සිදුරු ඇති, පැල්ලම් ඇති, කැලැල් ඇති බඹසර යි. බ්‍රාහ්මණය, මෙතෙමේ මෛථුන ධර්මය හා එක්වූයේ අපිරිසිදු බඹසරෙහි හැසිරෙන්නේ ඉපදීමෙන්, ජරා මරණයෙන්, ශෝකයෙන්, වැළපීමෙන්, දුකින්, දොම්නසින්, සුසුම් හෙළීමෙන් නොමිදෙන්නේ ය. සසර දුකින් නොමිදෙන්නේ යැයි කියමි.
(4) නපි මාතුගාමස්ස චක්ඛුනා චක්ඛුං උපනිජ්ඣායති පෙක්ඛති, අපි ච ඛෝ මාතුගාමස්ස සද්දං සුණාති, තිරෝකුඩ්ඩං වා තිරෝපාකාරං වා හසන්තියා වා භණන්තියා වා ගායන්තියා වා රෝදන්තියා වා ....(පෙ)....
4. හේ සිය ඇසින් ස්ත්‍රියකගේ ඇස දෙස නැවත නැවත නොබලයි. හොඳින් නොබලයි. එනමුදු බිත්තියෙන් පිටත වේවා, ප්‍රාකාරයෙන් පිටත වේවා සිනහසෙන්නා වූ හෝ කතා බස් කරන්නා වූ හෝ ගයන්නා වූ හෝ හඬන්නා වූ හෝ ස්ත්‍රියකගේ හඬ අසයි. හේ එයින් ආශ්වාදය ලබයි. එයට කැමති වෙයි. එයින් සතුටට පත්වන්නේ ද වෙයි. බ්‍රාහ්මණය, මෙය ත් බ්‍රහ්මචාරී තැනැත්තාගේ කැඩී ගිය, සිදුරු ඇති, පැල්ලම් ඇති, කැලැල් ඇති බඹසර යි. බ්‍රාහ්මණය, මෙතෙමේ මෛථුන ධර්මය හා එක්වූයේ අපිරිසිදු බඹසරෙහි හැසිරෙන්නේ ඉපදීමෙන්, ජරා මරණයෙන්, ශෝකයෙන්, වැළපීමෙන්, දුකින්, දොම්නසින්, සුසුම් හෙළීමෙන් නොමිදෙන්නේ ය. සසර දුකින් නොමිදෙන්නේ යැයි කියමි.
(5) නපි මාතුගාමස්ස සද්දං සුණාති, තිරෝකුඩ්ඩං වා තිරෝපාකාරං වා හසන්තියා වා භණන්තියා වා ගායන්තියා වා රෝදන්තියා වා, අපි ච ඛෝ යානිස්ස තානි පුබ්බේ මාතුගාමේන සද්ධිං හසිතලපිතකීළිතානි තානි අනුස්සරති -
5. හේ බිත්තියෙන් පිටත වේවා, ප්‍රාකාරයෙන් පිටත වේවා සිනහසෙන්නා වූ හෝ කතා බස් කරන්නා වූ හෝ ගයන්නා වූ හෝ හඬන්නා වූ හෝ ස්ත්‍රියකගේ හඬ නොඅසයි. එනමුදු හේ බ්‍රහ්මචාරී වීමට කලින් යම් ස්ත්‍රියක් සමඟ කතා කළ, දෙඩූ, ක්‍රීඩා කළ යමක් ඇද්ද, එය සිහි කරයි. හේ එයින් ආශ්වාදය ලබයි. එයට කැමති වෙයි. එයින් සතුටට පත්වන්නේ ද වෙයි. බ්‍රාහ්මණය, මෙය ත් බ්‍රහ්මචාරී තැනැත්තාගේ කැඩී ගිය, සිදුරු ඇති, පැල්ලම් ඇති, කැලැල් ඇති බඹසර යි. බ්‍රාහ්මණය, මෙතෙමේ මෛථුන ධර්මය හා එක්වූයේ අපිරිසිදු බඹසරෙහි හැසිරෙන්නේ ඉපදීමෙන්, ජරා මරණයෙන්, ශෝකයෙන්, වැළපීමෙන්, දුකින්, දොම්නසින්, සුසුම් හෙළීමෙන් නොමිදෙන්නේ ය. සසර දුකින් නොමිදෙන්නේ යැයි කියමි.
(6) නපි යානිස්ස තානි පුබ්බේ මාතුගාමේන සද්ධිං හසිතලපිතකීළිතානි තානි අනුස්සරති. අපි ච ඛෝ පස්සති ගහපතිං වා ගහපතිපුත්තං වා පඤ්චහි කාමගුණේහි සමප්පිතං සමංගිභූතං පරිචාරියමානං. ....(පෙ)....
6. හේ බ්‍රහ්මචාරී වීමට කලින් යම් ස්ත්‍රියක් සමඟ කතා කළ, දෙඩූ, ක්‍රීඩා කළ යමක් ඇද්ද, එය සිහි නොකරයි. එනමුදු හේ පංච කාමගුණයන් පිරිවරාගෙන එයින් යුක්ත ව, එයින් සතුටු වෙමින් සිටින ගෘහපතියෙකු හෝ ගෘහපති පුත්‍රයෙකු හෝ දකියි. හේ එයින් ආශ්වාදය ලබයි. එයට කැමති වෙයි. එයින් සතුටට පත්වන්නේ ද වෙයි. බ්‍රාහ්මණය, මෙය ත් බ්‍රහ්මචාරී තැනැත්තාගේ කැඩී ගිය, සිදුරු ඇති, පැල්ලම් ඇති, කැලැල් ඇති බඹසර යි. බ්‍රාහ්මණය, මෙතෙමේ මෛථුන ධර්මය හා එක්වූයේ අපිරිසිදු බඹසරෙහි හැසිරෙන්නේ ඉපදීමෙන්, ජරා මරණයෙන්, ශෝකයෙන්, වැළපීමෙන්, දුකින්, දොම්නසින්, සුසුම් හෙළීමෙන් නොමිදෙන්නේ ය. සසර දුකින් නොමිදෙන්නේ යැයි කියමි.
(7) නපි පස්සති ගහපතිං වා ගහපතිපුත්තං වා පඤ්චහි කාමගුණේහි සමප්පිතං සමංගිභූතං පරිචාරියමානං. අපි ච ඛෝ අඤ්ඤතරං දේවනිකායං පණිධාය බ්‍රහ්මචරියං චරති ඉමිනාහං සීලේන වා වතේන වා තපේන වා බ්‍රහ්මචරියේන වා දේවෝ වා භවිස්සාමි දේවඤ්ඤතරෝ වාති. සෝ කදස්සාදේති, තන්නිකාමේති, තේන ච විත්තිං ආපජ්ජති.
ඉදම්පි ඛෝ බ්‍රාහ්මණ, බ්‍රහ්මචරියස්ස ඛණ්ඩම්පි ජිද්දම්පි සබලම්පි කම්මාසම්පි.
අයං වුච්චති බ්‍රාහ්මණ, අපරිසුද්ධං බ්‍රහ්මචරියං චරති, සංයුත්තෝ මේථුනේන සංයෝගේන න පරිමුච්චති, ජාතියා ජරාය මරණේන සෝකේහි පරිදේවේහි දුක්ඛේහි දෝමනස්සේහි උපායාසේහි. න පරිමුච්චති දුක්ඛස්මාති වදාමි.
7. හේ පංච කාමගුණයන් පිරිවරාගෙන එයින් යුක්ත ව, එයින් සතුටු වෙමින් සිටින ගෘහපතියෙකු හෝ ගෘහපති පුත්‍රයෙකු හෝ නොදකියි. එනමුදු හේ කුමන හෝ දෙව්ලොවක ඉපදීමේ අපේක්ෂාවෙන් බඹසර වසයි. ‘මම මේ සීලයෙන් හෝ ව්‍රතයෙන් හෝ තපසින් හෝ බඹසරින් හෝ දෙවියෙක් හේ වන්නෙමි. අන්‍ය වූ දෙවියෙක් හෝ වන්නේමි’ යි. හේ එයින් ආශ්වාදය ලබයි. එයට කැමති වෙයි. එයින් සතුටට පත්වන්නේ ද වෙයි. එයින් සෑහීමකට පත් වෙයි. බ්‍රාහ්මණය, මෙය ත් බ්‍රහ්මචාරී තැනැත්තාගේ කැඩී ගිය, සිදුරු ඇති, පැල්ලම් ඇති, කැලැල් ඇති බඹසර යි. බ්‍රාහ්මණය, මෙතෙමේ මෛථුන ධර්මය හා එක්වූයේ අපිරිසිදු බඹසරෙහි හැසිරෙන්නේ ඉපදීමෙන්, ජරා මරණයෙන්, ශෝකයෙන්, වැළපීමෙන්, දුකින්, දොම්නසින්, සුසුම් හෙළීමෙන් නොමිදෙන්නේ ය. සසර දුකින් නොමිදෙන්නේ යැයි කියමි.
යාවකීවඤ්චාහං බ්‍රාහ්මණ ඉමේසං සත්තන්නං මේථුනසංයෝගානං අඤ්ඤතරඤ්ඤතරං මේථුනසංයෝගං අත්තනි අප්පහීනං සමනුපස්සිං, නේව තාවාහං බ්‍රාහ්මණ, සදේවකේ ලෝකේ සමාරකේ සබ්‍රහ්මකේ, සස්සමණබ්‍රාහ්මණියා පජාය සදේවමනුස්සාය අනුත්තරං සම්මාසම්බෝධිං අභිසම්බුද්ධෝ පච්චඤ්ඤාසිං.
බ්‍රාහ්මණය, මම යම්තාක් මේ සප්තවිධ මෛථූන සංයෝගයන්ගෙන් කවර හෝ දෙයක් කවර හෝ මෛථුන සංයෝගයක් තමා තුළ ප්‍රහීණ නොවී ඇති බව දුටුවෙම් ද, බ්‍රාහ්මණය, ඒ තාක් කල් මම දෙවියන් සහිත, බඹුන් සහිත, මරුන් සහිත, ශ්‍රමණ බ්‍රාහ්මණයන් සහිත දෙව් මිනිස් ප්‍රජාව සහිත ලෝකයෙහි අනුත්තර වූ සම්මා සම්බෝධිය අවබෝධ කළ බවට ප්‍රතිඥා නොදුන්නෙමි.
යතෝ ච ඛෝ අහං බ්‍රාහ්මණ, ඉමේසං සත්තන්නං මේථුනසංයෝගානං න අඤ්ඤතරඤ්ඤතරං මේථුනසංයෝගං අත්තනි අප්පහීනං සමනුපස්සිං, අථාහං බ්‍රාහ්මණ, සදේවකේ ලෝකේ සමාරකේ සබ්‍රහ්මකේ, සස්සමණබ්‍රාහ්මණියා පජාය සදේවමනුස්සාය අනුත්තරං සම්මාසම්බෝධිං අභිසම්බුද්ධෝ, පච්චඤ්ඤාසිං.
බ්‍රාහ්මණය, මම යම් කලෙක මේ සප්තවිධ මෛථූන සංයෝගයන්ගෙන් කවර හෝ දෙයක් කවර හෝ මෛථුන සංයෝගයක් තමා තුළ ප්‍රහීණ නොවී ඇති බව නුදුටුවෙම් ද, බ්‍රාහ්මණය, එකල්හී මම දෙවියන් සහිත, බඹුන් සහිත, මරුන් සහිත, ශ්‍රමණ බ්‍රාහ්මණයන් සහිත දෙව් මිනිස් ප්‍රජාව සහිත ලෝකයෙහි අනුත්තර වූ සම්මා සම්බෝධිය අවබෝධ කළ බවට ප්‍රතිඥා දුන්නෙමි.
ඤාණඤ්ච පන මේ දස්සනං උදපාදි: අකුප්පා මේ චේතෝවිමුත්ති, අයමන්තිමා ජාති, නත්ථිදානි පුනබ්භවෝති.
‘මාගේ චිත්ත විමුක්තිය නොසෙල්වී තිබෙයි. මෙය අවසාන ඉපදීම යි. දැන් යළි ඉපදීමක් නැත්තේ ය’ යි මා හට ඥාන දර්ශනය පහළ විය.”
ඒවං වුත්තේ ජාණුස්සෝණී බ්‍රාහ්මණෝ භගවන්තං ඒතදවෝච ....(පෙ).... (උපාසකං මං භවං ගෝතමෝ ධාරේතු) අජ්ජතග්ගේ පාණුපේතං සරණං ගතන්ති.
මෙසේ වදාළ කල්හී ජාණුස්සෝණි බ්‍රාහ්මණයා භාග්‍යවතුන් වහන්සේට මෙය පැවසුවේ ය. ….(පෙ)…. භවත් ගෞතමයන් වහන්සේ අද පටන් දිවි ඇති තෙක් තෙරුවන් සරණ ගිය උපාසකයෙකු ලෙස මා පිළිගන්නා සේක්වා!
සාදු! සාදු!! සාදු!!!
සත්ත මේථුන සූත්‍රය නිමා විය.
