අංගුත්තර නිකාය
දසක නිපාතෝ
10.2.4.6. අධිමාන සුත්තං
10.2.4.6. අධිමානය ගැන වදාළ දෙසුම
ඒකං සමයං ආයස්මා මහාකස්සපෝ රාජගහේ විහරති වේළුවනේ කලන්දකනිවාපේ. තත්‍ර ඛෝ ආයස්මා මහාකස්සපෝ භික්ඛූ ආමන්තේසි ‘ආවුසෝ භික්ඛවෝ’ ති. ආවුසෝ’ති ඛෝ තේ භික්ඛු ආයස්මතෝ මහාකස්සපස්ස පච්චස්සෝසුං. ආයස්මා මහාකස්සපෝ ඒතදවෝච:
එක් සමයක ආයුෂ්මත් මහා කස්සපයන් වහන්සේ රජගහනුවර කලන්දක නිවාප නම් වූ වේළුවනයෙහි වැඩවෙසෙති. එකල්හී ආයුෂ්මත් මහා කස්සපයන් වහන්සේ “ආයුෂ්මත් මහණෙනි” යි භික්ෂූන් ඇමතූහ. “ආයුෂ්මතුන් වහන්සැ”යි ඒ භික්ෂූහු ආයුෂ්මත් මහා කස්සපයන් වහන්සේට පිළිවදන් දුන්හ. ආයුෂ්මත් මහා කස්සපයන් වහන්සේ මෙය වදාළහ.
ඉධාවුසෝ භික්ඛු අඤ්ඤං බ්‍යාකරෝති “ඛීණා ජාති වුසිතං බ්‍රහ්මචරියං කතං කරණීයං නාපරං ඉත්ථත්තායාති පජානාමී”ති. තමේනං තථාගතෝ වා තථාගතසාවකෝ වා ඣායී සමාපත්තිකුසලෝ පරචිත්තකුසලෝ පරචිත්තපරියායකුසලෝ සමනුයුඤ්ජති සමනුගාහති සමනුභාසති. සෝ තථාගතේන වා තථාගතසාවකේන වා ඣායිනා සමාපත්තිකුසලේන පරචිත්තකුසලේන පරචිත්තපරියායකුසලේන සමනුයුඤ්ජියමානෝ සමනුගාහියමානෝ සමනුභාසියමානෝ ඉරීණං ආපජ්ජති, විපිනං ආපජ්ජති, අනයං ආපජ්ජති, බ්‍යසනං ආපජ්ජති, අනයබ්‍යසනං ආපජ්ජති.
“ආයුෂ්මත්නි, මෙහිලා භික්ෂුවක් ‘ඉපදීම ක්ෂය විය, බඹසර වාසය නිමවන ලද්දේ ය, කළ යුත්ත කරන ලද්දේ ය, මේ සසුනෙහි මත්තෙහි කළ යුතු දෙයක් නැති බව දනිමි’යි යනුවෙන් අරහත්වය ප්‍රකාශ කරයි. එකල්හී තථාගතයන් වහන්සේ වේවා, ධ්‍යාන ඇති සමාපත්තියට සමවැදීමෙහි දක්ෂ වූ, පරසිත් දැනීමෙහි දක්ෂ වූ, අනුන්ගේ සිත් හි ඇති ස්වභාවය දැකීමට දක්ෂ වූ තථාගත ශ්‍රාවකයෙක් හෝ වේවා, අර භික්ෂුවගෙන් කරුණු විමසයි. ප්‍රශ්න කරයි. දහම් කථාව කරයි. තථාගතයන් වහන්සේ විසින් හෝ ධ්‍යාන ඇති සමාපත්තියට සමවැදීමෙහි දක්ෂ වූ, පරසිත් දැනීමෙහි දක්ෂ වූ, අනුන්ගේ සිත් හි ඇති ස්වභාවය දැකීමට දක්ෂ වූ තථාගත ශ්‍රාවකයෙකු විසින් හෝ කරුණු විමසන විට, ප්‍රශ්න අසන විට, දහම් කථාව කරන විට ඒ භික්ෂුවගේ ප්‍රකාශය හිස් බවට පත්වෙයි. ගුණ රහිත බවට පත්වෙයි. හානියට පත්වෙයි. කරදරයට පත්වෙයි. වෙනත් කරදරයකට හෝ පත්වෙයි.
තමේනං තථාගතෝ වා තථාගතසාවකෝ වා ඣායී සමාපත්තිකුසලෝ පරචිත්තකුසලෝ පරචිත්තපරියායකුසලෝ ඒවං චේතසා චේතෝ පරිච්ච මනසිකරෝති “කිං නු ඛෝ අයමායස්මා අඤ්ඤං බ්‍යාකරෝති ‘ඛීණා ජාති වුසිතං බ්‍රහ්මචරියං කතං කරණීයං නාපරං ඉත්ථත්තායාති පජානාමී”ති.
තථාගතයන් වහන්සේ හෝ ධ්‍යාන ඇති සමාපත්තියට සමවැදීමෙහි දක්ෂ වූ, පරසිත් දැනීමෙහි දක්ෂ වූ, අනුන්ගේ සිත් හි ඇති ස්වභාවය දැකීමට දක්ෂ වූ තථාගත ශ්‍රාවකයෙක් හෝ මෙසේ ඒ භික්ෂුවගේ සිත තම සිතින් විග්‍රහ කොට මෙනෙහි කරයි.
මේ ආයුෂ්මතුන් කවර කරුණක් මත ද ‘ඉපදීම ක්ෂය විය, බඹසර වාසය නිමවන ලද්දේ ය, කළ යුත්ත කරන ලද්දේ ය, මේ සසුනෙහි මත්තෙහි කළ යුතු දෙයක් නැති බව දනිමි’යි යනුවෙන් අරහත්වය ප්‍රකාශ කරන ලද්දේ?
තමේනං තථාගතෝ වා තථාගතසාවකෝ වා ඣායී සමාපත්තිකුසලෝ පරචිත්තකුසලෝ පරචිත්තපරියායකුසලෝ ඒවං චේතසා චේතෝ පරිච්ච පජානාති.
තථාගතයන් වහන්සේ හෝ ධ්‍යාන ඇති සමාපත්තියට සමවැදීමෙහි දක්ෂ වූ, පරසිත් දැනීමෙහි දක්ෂ වූ, අනුන්ගේ සිත්හි ඇති ස්වභාවය දැකීමට දක්ෂ වූ තථාගත ශ්‍රාවකයෙක් හෝ මෙසේ ඒ භික්ෂුවගේ සිත තම සිතින් විග්‍රහ කොට දැන ගනියි.
අධිමානිකෝ ඛෝ අයමායස්මා අධිමානසච්චෝ අප්පත්තේ පත්තසඤ්ඤී අකතේ කතසඤ්ඤී අනධිගතේ අධිගතසඤ්ඤී අධිමානේන අඤ්ඤං බ්‍යාකරෝති ‘ඛීණා ජාති වුසිතං බ්‍රහ්මචරියං කතං කරණීයං නාපරං ඉත්ථත්තායාති පජානාමී”ති.
‘මේ ආයුෂ්මත් තෙමේ අධිමානයන්ට පත් වූ කෙනෙකි. ඒ අධිමානය සත්‍යය යැයි සිතාගත් කෙනෙකි. නොලැබූ ඵලයන් ලැබුවෙමි යි සංඥාවක් ඇති කෙනෙකි. කළ යුතු දේ නොකළේ ම කරන ලද්දේ ය යැයි සංඥාවෙන් යුතු කෙනෙකි. සාක්ෂාත් නොකළ දෙය සාක්ෂාත් කරන ලද්දේ යැයි සංඥාවෙන් යුතු කෙනෙකි. ඒ අධිමානයෙන් ය ‘ඉපදීම ක්ෂය විය, බඹසර වාසය නිමවන ලද්දේ ය, කළ යුත්ත කරන ලද්දේ ය, මේ සසුනෙහි මත්තෙහි කළ යුතු දෙයක් නැති බව දනිමි’යි යනුවෙන් අරහත්වය ප්‍රකාශ කරන්නේ.
තමේනං තථාගතෝ වා තථාගතසාවකෝ වා ඣායී සමාපත්තිකුසලෝ පරචිත්තකුසලෝ පරචිත්තපරියායකුසලෝ ඒවං චේතසා චේතෝ පරිච්ච මනසිකරෝති “කින්නු ඛෝ අයමායස්මා නිස්සාය අධිමානිකෝ අධිමානසච්චෝ අප්පත්තේ පත්තසඤ්ඤී අකතේ කතසඤ්ඤී අනධිගතේ අධිගතසඤ්ඤී අධිමානේන අඤ්ඤං බ්‍යාකරෝති ‘ඛීණා ජාති වුසිතං බ්‍රහ්මචරියං කතං කරණීයං නාපරං ඉත්ථත්තායාති පජානාමී’ති.”
තථාගතයන් වහන්සේ හෝ ධ්‍යාන ඇති සමාපත්තියට සමවැදීමෙහි දක්ෂ වූ, පරසිත් දැනීමෙහි දක්ෂ වූ, අනුන්ගේ සිත්හි ඇති ස්වභාවය දැකීමට දක්ෂ වූ තථාගත ශ්‍රාවකයෙක් හෝ මෙසේ ඒ භික්ෂුවගේ සිත තම සිතින් විග්‍රහ කොට මෙනෙහි කරයි.
‘මේ ආයුෂ්මතුන් කවර කරුණක් මත ද අධිමානයෙන් යුක්ත ව, අධිමානය සත්‍යය යැයි සිතා, නොලැබූ දෙය ලැබුවේ යැයි සිතා, නොකළ දේ කළේ යැයි සිතා, අනධිගතය අධිගතය යැයි සිතා, ඒ අධිමානයෙන් ‘ඉපදීම ක්ෂය විය, බඹසර වාසය නිමවන ලද්දේ ය, කළ යුත්ත කරන ලද්දේ ය, මේ සසුනෙහි මත්තෙහි කළ යුතු දෙයක් නැති බව දනිමි’යි යනුවෙන් අරහත්වය ප්‍රකාශ කරන්නේ?
තමේනං තථාගතෝ වා තථාගතසාවකෝ වා ඣායී සමාපත්තිකුසලෝ පරචිත්තකුසලෝ පරචිත්තපරියායකුසලෝ ඒවං චේතසා චේතෝ පරිච්ච පජානාති.
තථාගතයන් වහන්සේ හෝ ධ්‍යාන ඇති සමාපත්තියට සමවැදීමෙහි දක්ෂ වූ, පරසිත් දැනීමෙහි දක්ෂ වූ, අනුන්ගේ සිත් හි ඇති ස්වභාවය දැකීමට දක්ෂ වූ තථාගත ශ්‍රාවකයෙක් හෝ මෙසේ ඒ භික්ෂුවගේ සිත තම සිතින් විග්‍රහ කොට දැන ගනියි.
බහුස්සුතෝ ඛෝ පන අයමායස්මා සුතධරෝ සුතසන්නිචයෝ, යේ තේ ධම්මා ආදිකල්‍යාණා, මජ්ඣේකල්‍යාණා, පරියෝසානකල්‍යාණා සාත්ථං සබ්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං අභිවදන්ති. තථාරූපාස්ස ධම්මා බහුස්සුතා හොන්ති ධතා වචසා පරිචිතා මනසානුපෙක්ඛිතා දිට්ඨියා සුප්පටිවිද්ධා. තස්මා අයමායස්මා අධිමානිකෝ අධිමාන සච්චෝ අප්පත්තේ පත්තසඤ්ඤී අකතේ කතසඤ්ඤී අනධිගතේ අධිගතසඤ්ඤී අධිමානේන අඤ්ඤං බ්‍යාකරෝති ‘ඛීණා ජාති වුසිතං බ්‍රහ්මචරියං කතකරණීයං නාපරං ඉත්ථත්තායාති පජානාමී’ති.
මේ ආයුෂ්මත් තෙමේ බහුශ්‍රැත කෙනෙකි. සුතධර, සුත සන්නිචය ඇති කෙනෙකි. යම් මේ ධර්මයන් මුල, මැද, අග කල්‍යාණ වෙත් ද, අර්ථ සහිත, ව්‍යංජන සහිත මුළුමනින් ම පිරිපුන් පිරිසිදු බඹසර පවසත් ද, එබඳු වූ ධර්මයන් පිළිබඳව බහුශ්‍රැත කෙනෙකි. ඇසූ ධර්මය දරා, වචනයෙන් පිරිවහා, මනසින් විමසා නුවණින් වටහාගත් කෙනෙකි. එනිසා ය මේ ආයුෂ්මතුන් අධිමානයෙන් යුක්ත ව, අධිමානය සත්‍යය යැයි සිතා, නොලැබූ දෙය ලැබුවේ යැයි සිතා, නොකළ දේ කළේ යැයි සිතා, අනධිගතය අධිගතය යැයි සිතා, ඒ අධිමානයෙන් ‘ඉපදීම ක්ෂය විය, බඹසර වාසය නිමවන ලද්දේ ය, කළ යුත්ත කරන ලද්දේ ය, මේ සසුනෙහි මත්තෙහි කළ යුතු දෙයක් නැති බව දනිමි’යි යනුවෙන් අරහත්වය ප්‍රකාශ කරන්නේ.
තමේනං තථාගතෝ වා තථාගතසාවකෝ වා ඣායී සමාපත්තිකුසලෝ පරචිත්තකුසලෝ පරචිත්තපරියායකුසලෝ ඒවං චේතසා චේතෝ පරිච්ච පජානාති, අභිජ්ඣාලූ ඛෝ පන අයමායස්මා අභිජ්ඣාපරියුට්ඨිතේන චේතසා බහුලං විහරති, අභිජ්ඣාපරියුට්ඨානං ඛෝ පන තථාගතප්පවේදිතේ ධම්මවිනයේ පරිහානමේතං.
තථාගතයන් වහන්සේ හෝ ධ්‍යාන ඇති සමාපත්තියට සමවැදීමෙහි දක්ෂ වූ, පරසිත් දැනීමෙහි දක්ෂ වූ, අනුන්ගේ සිත් හි ඇති ස්වභාවය දැකීමට දක්ෂ වූ තථාගත ශ්‍රාවකයෙක් හෝ මෙසේ ඒ භික්ෂුවගේ සිත තම සිතින් විග්‍රහ කොට දැන ගනියි. ‘මේ ආයුෂ්මත් තෙමේ දැඩි ලෝභයෙන් යුතු කෙනෙකි. දැඩි ලෝභයට යට වූ සිතින් බහුල ව වාසය කරයි. මේ ලෝභයට යට වී සිටීම වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.’
බ්‍යාපන්නෝ ඛෝ පන අයමායස්මා බ්‍යාපාදපරියුට්ඨිතේන චේතසා බහුලං විහරති, බ්‍යාපාදපරියුට්ඨානං ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ කිපෙන කෙනෙකි. ද්වේෂයෙන් යට වූ සිතින් බහුල ව වාසය කරයි. මේ ද්වේෂයට යට වී සිටීම වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
ථීනමිද්ධෝ ඛෝ පන අයමායස්මා ථීනමිද්ධපරියුට්ඨිතේන චේතසා බහුලං විහරති, ථීනමිද්ධපරියුට්ඨානං ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ ථීනමිද්ධය ඇති කෙනෙකි. ථීනමිද්ධයට යට වූ සිතින් බහුල ව වාසය කරයි. මේ ථීනමිද්ධයට යට වී සිටීම වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
උද්ධතෝ ඛෝ පන අයමායස්මා උද්ධච්චපරියුට්ඨිතේන චේතසා බහුලං විහරති, උද්ධච්චපරියුට්ඨානං ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ විසිරුණු සිත් ඇති කෙනෙකි. උද්ධච්චයට යට වූ සිතින් බහුල ව වාසය කරයි. මේ උද්ධච්චයට යට වී සිටීම වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
විචිකිච්ඡෝ ඛෝ පන අයමායස්මා විචිකිච්ඡාපරියුට්ඨිතේන චේතසා බහුලං විහරති, විචිකිච්ඡාපරියුට්ඨානං ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ සැකය තිබෙන කෙනෙකි. විචිකිච්ඡාවට යට වූ සිතින් බහුල ව වාසය කරයි. මේ විචිකිච්ඡාවට යට වී සිටීම වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
කම්මාරාමෝ ඛෝ පන අයමායස්මා කම්මරතෝ කම්මාරාමතං අනුයුත්තෝ. කම්මාරාමතා ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ ආරාමික කටයුතු කෙරෙහි ඇළුණේ, ආරාමික කටයුත්තෙහි නියැලී වසන්නේ, ආරාමික කටයුත්තෙහි ම යෙදී සිටින කෙනෙකි. මේ කම්මාරාමතාව වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
භස්සාරාමෝ ඛෝ පන අයමායස්මා භස්සරතෝ භස්සාරාමතං අනුයුත්තෝ, භස්සාරාමතා ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ බොහෝ කතා බහේ ඇළුණේ, කතා බහේ ම නියැලී වසන්නේ, කතා බහේ ම යෙදී සිටින කෙනෙකි. මේ භස්සාරාමතාව වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
නිද්දාරාමෝ ඛෝ පන අයමායස්මා නිද්දාරතෝ නිද්දාරාමතං අනුයුත්තෝ. නිද්දාරාමතා ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ නින්දෙහි ඇළුණේ, නින්දෙහි නියැලී වසන්නේ, නින්දෙහි ම යෙදී සිටින කෙනෙකි. මේ නිද්දාරාමතාව වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
සංගණිකාරාමෝ ඛෝ පන අයමායස්මා. සංගණිකරතෝ සංගණිකාරාමතං අනුයුත්තෝ, සංගණිකාරාමතා ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ පිරිස් සමඟ ඇළුණේ, පිරිස් සමඟ නියැලී වසන්නේ, පිරිස් සමඟ එකට ම යෙදී සිටින කෙනෙකි. මේ සංගණිකාරාමතාව වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
මුට්ඨස්සති ඛෝ පන අයමායස්මා උත්තරිං කරණීයේ ඕරමත්තකේන විසේසාධිගමේන අන්තරාවෝසානං ආපන්නෝ. අන්තරාවෝසානගමනං ඛෝ පන තථාගතප්පවේදිතේ ධම්මවිනයේ පරිහානමේතං.
මේ ආයුෂ්මත් තෙමේ මුලා වූ සිහියෙන් යුතු කෙනෙකි. තවදුරටත් ධර්මයෙහි කරන්නට කටයුතු තිබෙද්දී ස්වල්ප මාත්‍ර වූ විශේෂ අධිගමයක් නිසා තම කටයුතු නිමා වූ බවට පැමිණියේ ය. මේ සුළු දෙයකින් සම්පූර්ණ වූ බව සිතා ගැනීම වනාහී තථාගතයන් වහන්සේ විසින් දෙසූ ධර්ම විනය තුළ පිරිහීම ඇති කරවන කරුණකි.
සෝ වතාවුසෝ භික්ඛු ඉමේ දසධම්මේ අප්පහාය ඉමස්මිං ධම්මවිනයේ වුද්ධිං විරූළ්හිං වේපුල්ලං ආපජ්ජිස්සතීති නේතං ඨානං විජ්ජති.
සෝ වතාවුසෝ භික්ඛු ඉමේ දසධම්මේ පහාය ඉමස්මිං ධම්මවිනයේ වුද්ධිං විරූළ්හිං වේපුල්ලං ආපජ්ජිස්සතීති ඨානමේතං විජ්ජතීති:
ආයුෂ්මත්නි, ඒ භික්ෂුව ඒකාන්තයෙන් ම මේ දස කරුණ ප්‍රහාණය නොකොට මේ ධර්ම විනයෙහි දියුණුවකට, අභිවෘද්ධියකට, විපුල බවකට පත්වන්නේ ය යන කරුණ නොදැක්ක හැකි දෙයකි. ආයුෂ්මත්නි, ඒ භික්ෂුව ඒකාන්තයෙන් ම මේ දස කරුණ ප්‍රහාණය කොට මේ ධර්ම විනයෙහි දියුණුවකට, අභිවෘද්ධියකට, විපුල බවකට පත්වන්නේ ය යන කරුණ පැහැදිලි ව පෙනෙන දෙයකි.
සාදු! සාදු!! සාදු!!!
අධිමාන සූත්‍රය නිමා විය.
