අංගුත්තර නිකාය
දසක නිපාතෝ
10.1.1.4. දුතිය උපනිස සුත්තං
10.1.1.4. හේතුව ගැන වදාළ දෙවන දෙසුම
(සාවත්ථියං)
සැවැත් නුවර දී ය ..................
තත්‍ර ඛෝ ආයස්මා සාරිපුත්තෝ භික්ඛු ආමන්තේසි: දුස්සීලස්ස ආවුසෝ සීලවිපන්නස්ස හතූපනිසෝ හෝති අවිප්පටිසාරෝ. අවිප්පටිසාරේ අසති අවිප්පටිසාරවිපන්නස්ස හතූපනිසං හෝති ....(පෙ).... විමුත්තිඤාණදස්සනං.
එකල්හී ආයුෂ්මත් සාරිපුත්තයන් වහන්සේ භික්ෂූන් ඇමතූහ.
“ආයුෂ්මත්නි, වැනැසුණු සිල් ඇති දුසිල් තැනැත්තා හට ‘පසුතැවිල්ල නැති බව’ යනු නැසී ගිය හේතු සම්පත් ඇති දෙයකි. ....(පෙ).... තමා සදහට ම නිදහස් වී ගිය බව දන්නා නුවණ යනු නැසී ගිය හේතු සම්පත් ඇති දෙයකි.
සෙය්‍යථාපි ආවුසෝ රුක්ඛෝ සාඛාපලාස විපන්නෝ, තස්ස පපටිකාපි න පාරිපූරිං ගච්ඡති, තචෝපි ඵෙග්ගුපි සාරෝපි න පාරිපූරිං ගච්ඡති. ඒවමේව ඛෝ ආවුසෝ දුස්සීලස්ස සීලවිපන්නස්ස හතූපනිසෝ හෝති අවිප්පටිසාරෝ. අවිප්පටිසාරේ අසති අවිප්පටිසාරවිපන්නස්ස හතූපනිසං හෝති ....(පෙ).... විමුත්තිඤාණදස්සනං.
ආයුෂ්මත්නි, එය මෙබඳු දෙයකි. ගිලිහී ගිය අතුඉති ඇති, ගිලිහී ගිය කොළ ඇති රුකක් ඇත්තේ ය. ඒ රුකෙහි ගැලවුණු පොතු ත් වැඩී පිරිපුන් බවට නොයයි. ඇතුල් සිවිය ත්, එළය ත්, අරටුව ත් වැඩී පිරිපුන් බවට නොයයි. එසෙයින් ම ආයුෂ්මත්නි, ගිලිහී ගිය සිල් ඇති දුසිල් තැනැත්තා හට පසුතැවිල්ල නැති බව යනු නැසී ගිය හේතු සම්පත් ඇති දෙයකි. ....(පෙ).... විමුක්ති ඥාන දර්ශනය යනු නැසී ගිය හේතු සම්පත් ඇති දෙයකි.
සීලවතෝ ආවුසෝ සීලසම්පන්නස්ස උපනිසසම්පන්නෝ හෝති අවිප්පටිසාරෝ. අවිප්පටිසාරේ සති අවිප්පටිසාරසම්පන්නස්ස උපනිසසම්පන්නං හෝති ....(පෙ).... විමුත්තිඤාණදස්සනං.
ආයුෂ්මත්නි, සීලයෙන් යුක්ත වූ සිල්වත් තැනැත්තා හට ‘පසුතැවිල්ල නැති බව’ යනු හේතු සම්පත් ඇති දෙයකි. පසුතැවිලි නැති බව ඇති කල්හී ප්‍රමුදිත බව ඇති වීම යනු හේතු සම්පත් ඇති දෙයකි. ....(පෙ).... තමා සදහට ම නිදහස් වී ගිය බව දන්නා නුවණ යනු හේතු සම්පත් ඇති දෙයකි.
සෙය්‍යථාපි ආවුසෝ රුක්ඛෝ සාඛා පලාසසම්පන්නෝ, තස්ස පපටිකාපි පාරිපූරිං ගච්ඡති, තචෝපි ඵෙග්ගුපි සාරෝපි පාරිපූරිං ගච්ඡති. ඒවමේව ඛෝ ආවුසෝ සීලවතෝ සීලසම්පන්නස්ස උපනිසසම්පන්නෝ හෝති අවිප්පටිසාරෝ. අවිප්පටිසාරේ සති අවිප්පටිසාරසම්පන්නස්ස උපනිසසම්පන්නං හෝති ....(පෙ).... විමුත්තිඤාණදස්සනන්ති.
ආයුෂ්මත්නි, එය මෙබඳු දෙයකි. මැනැවින් වැඩී ගිය අතුඉති ඇති, මැනැවින් වැඩී ගිය කොළ ඇති රුකක් ඇත්තේ ය. ඒ රුකෙහි පිට පොතු ත් වැඩී පිරිපුන් බවට යයි. ඇතුල් සිවිය ත්, එළය ත්, අරටුව ත් වැඩී පිරිපුන් බවට යයි. එසෙයින් ම ආයුෂ්මත්නි, සීලයෙන් යුතු සිල්වත් තැනැත්තා හට පසුතැවිල්ල නැති බව යනු හේතු සම්පත් ඇති දෙයකි. ....(පෙ).... විමුක්ති ඥාන දර්ශනය යනු හේතු සම්පත් ඇති දෙයකි.
සාදු! සාදු!! සාදු!!!
දුතිය උපනිස සූත්‍රය නිමා විය.
