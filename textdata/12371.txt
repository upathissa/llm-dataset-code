ඛුද්දක නිකාය
ඉතිවුත්තක පාළි
3.2.10. දුතිය රාග සුත්තං
3.2.10. රාගය ගැන වදාළ දෙවෙනි දෙසුම
69. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. යස්ස කස්සචි භික්ඛවේ භික්ඛුස්ස වා භික්ඛුනියා වා රාගෝ අප්පහීනෝ දෝසෝ අප්පහීනෝ මෝහෝ අප්පහීනෝ. අයං වුච්චති භික්ඛවේ න අතරි සමුද්දං සඌමිං සවීචිං සාවට්ටං සගහං සරක්ඛසං.
“පින්වත් මහණෙනි, යම් කිසි භික්ෂුවකගේ වේවා, භික්ෂුණියකගේ වේවා, රාගය ප්‍රහාණය වෙලා නැත්නම්, ද්වේෂය ප්‍රහාණය වෙලා නැත්නම්, මෝහය ප්‍රහාණය වෙලා නැත්නම් පින්වත් මහණෙනි, මොහුට කියන්නේ රළ ගෙඩි සහිත, කැළඹිලි සහිත දිය සුළි සහිත, දරුණු මත්ස්‍යයන් ඉන්න, රාක්ෂසයන් ඉන්න මහා සාගරය තරණය කළේ නෑ කියලයි.
යස්ස කස්සචි භික්ඛවේ භික්ඛුස්ස වා භික්ඛුනියා වා රාගෝ පහීනෝ දෝසෝ පහීනෝ මෝහෝ පහීනෝ, අයං වුච්චති භික්ඛවේ අතරි සමුද්දං සඌමිං සවීචිං සාවට්ටං සගහං සරක්ඛසං, තිණ්ණෝ පාරගතෝ, ථලේ තිට්ඨති බ්‍රාහ්මණෝ’ති.
පින්වත් මහණෙනි, යම්කිසි භික්ෂුවකගේ වේවා, භික්ෂුණියකගේ වේවා, රාගය ප්‍රහීණ වෙලා නම්, ද්වේෂය ප්‍රහීණ වෙලා නම්, මෝහය ප්‍රහීණ වෙලා නම්, මොහුට කියන්නේ රළ ගෙඩි සහිත, කැළඹිලි සහිත දිය සුළි සහිත, දරුණු මත්ස්‍යයන් ඉන්න, රාක්ෂසයන් ඉන්න මහා සාගරය තරණය කළා කියලයි. ඒ අරහත් බ්‍රාහ්මණයා තමයි සාගරය තරණය කරලා එතෙරට ගිහිල්ලා නිවන නමැති ගොඩබිමට පැමිණ සිටින්නේ.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “යස්ස රාගෝ ච දෝසෝ ච අවිජ්ජා ච විරාජිතා
සෝ’මං සමුද්දං සගහං සරක්ඛසං
සඌමිභයං දුත්තරමච්චතාරි
සංගාතිගෝ මච්චුජහෝ නිරූපධි
පහාසි දුක්ඛං අපුනබ්භවාය,
අත්ථං ගතෝ සෝ න පමාණමේ’ති,
අමෝහයී මච්චුරාජන්ති බ්‍රෑමී”ති
“යම් කෙනෙකු රාගයත්, ද්වේෂයත්, අවිද්‍යාවත් අත්හැරියා නම්, ඔහු තරණය කිරීමට දුෂ්කර වූ මේ දරුණු මසුන් ගහණ, රකුසන් ඉන්න, රළබිය සහිත තරණය කිරීමට අතිශයින්ම දුෂ්කර වූ මහා සාගරය තරණයා කළා. මාරයා දුරු කළා. කෙලෙස් සහිත කර්ම (උපධි) රහිත වුනා. දුක් ප්‍රහාණය කළා. පුනර්භවය නැති කළා. ඒඋතුම් තැනට ගිය ඒ රහතන් වහන්සේව මිමිවලින් මනින්න බෑ. ඔහු තමයි මාරයාව මුළා කළේ.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
දුතියෝ වග්ගෝ.
දෙවෙනි වර්ගය නිමා විය.
තස්සුද්දානං:පුඤ්ඤං චක්ඛු අථ ඉන්ද්‍රියානි අද්ධා ච චරිතං දුවේ සෝචිමුනෝ අථ රාගදුවේ පුන වග්ගමාහු දුතියමුත්තමන්ති.
