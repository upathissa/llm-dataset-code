අංගුත්තර නිකාය
අට්ඨක නිපාතෝ
8.1.2.5. මල සුත්තං
8.1.2.5. මලකඩ ගැන වදාළ දෙසුම
(සාවත්ථි නිදානං)
සැවැත් නුවර දී ය …..
අට්ඨිමානි භික්ඛවේ මලානි කතමානි අට්ඨ.
මහණෙනි, මේ මලකඩ අටකි. ඒ කවර අටක් ද යත්;
අසජ්ඣාය මලා භික්ඛවේ මන්තා, අනුට්ඨානමලා භික්ඛවේ ඝරා, මලං භික්ඛවේ වණ්ණස්ස කෝසජ්ජං, පමාදෝ භික්ඛවේ රක්ඛතෝ මලං. මලං භික්ඛවේ ඉත්ථියා දුච්චරිතං. මච්ඡේරං භික්ඛවේ දදතෝ මලං. මලා භික්ඛවේ පාපකා අකුසලා ධම්මා අස්මිං ලෝකේ පරම්හි ච. තතෝ භික්ඛවේ මලා මලතරං අවිජ්ජා පරමං මලං. ඉමානි ඛෝ භික්ඛවේ අට්ඨ මලානීති.
මහණෙනි, නිතර සජ්ඣායනා නොකිරීම මන්ත්‍රයන්ට මලකඩකි. මහණෙනි, ගිහි ගෙදරට නැගී සිටි වීරිය නැතිකම මලකඩකි. මහණෙනි, සිරුරු පැහැයට කුසීතකම මලකඩකි. මහණෙනි, යම් දෙයක් රකින කෙනාට ප්‍රමාද වීම මලකඩකි. මහණෙනි, ස්ත්‍රියට දුෂ්චරිතය මලකඩකි. මහණෙනි, දන්දෙන්නාට මසුරුකම මලකඩකි. මහණෙනි, පාපී අකුසල් දහම් මෙලොවට ත්, පරලොවට ත් මලකඩකි. මහණෙනි, ඒ මලකඩට ත් වඩා අධිකතර වූ දරුණු ම මලකඩ නම් අවිද්‍යාව යි.
මහණෙනි, මේ වනාහී අටක් වූ මලකඩ යි.
(ගාථා)
1. අසජ්ඣාය මලා මන්තා අනුට්ඨානමලා ඝරා,
මලං වණ්ණස්ස කෝසජ්ජං පමාදෝ රක්ඛතෝ මලං
1. නිතර සජ්ඣායනා නොකිරීම මන්ත්‍රයන්ට මලකඩකි. නැගී සිටි වීරිය නැතිකම ගෘහයට මලකඩකි. ශරීර පැහැයට කුසීත බව මලකඩකි. යමක් රකින්නහුට ප්‍රමාදය මලකඩකි.
2. මලිත්ථියා දුච්චරිතං මච්ඡේරං දදතෝ මලං,
මලා වේ පාපකා ධම්මා අස්මිං ලෝකේ පරම්හි ච
තතෝ මලා මලතරං අවිජ්ජා පරමං මලන්ති
2. ස්ත්‍රියට දුසිරිත මලකඩකි. දන්දෙන්නාට මසුරු බව මලකඩකි. මෙලොවට ත් පරලොවට ත් ඒකාන්තයෙන් ම පාපී අකුසල ධර්මයන් මලකඩකි. එයට ත් වඩා අධිකතර දරුණු ම මලකඩ යනු අවිද්‍යාව යි.
සාදු! සාදු!! සාදු!!!
මල සූත්‍රය නිමා විය.
