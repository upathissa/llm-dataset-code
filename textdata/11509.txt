අංගුත්තර නිකාය
දසක නිපාතෝ
10.3.2.8. දුතිය පච්චෝරෝහිණී සුත්තං
10.3.2.8. පව් සේදීම ගැන වදාළ දෙවෙනි දෙසුම
අරියං ඛෝ භික්ඛවේ පච්චෝරෝහණිං දේසිස්සාමි. තං සුණාථ ....(පෙ).... කතමා ච භික්ඛවේ අරියා පච්චෝරෝහණී:
“මහණෙනි, ආර්ය වූ පව් සේදීම ගැන දෙසන්නෙමි. එය අසව්. ….(පෙ)…. මහණෙනි, ආර්ය වූ පව් සේදීම යනු කුමක්ද?
ඉධ භික්ඛවේ අරියසාවකෝ ඉතී පටිසඤ්චික්ඛති: “මිච්ඡාදිට්ඨියා ඛෝ පාපකෝ විපාකෝ දිට්ඨේ චේව ධම්මේ, අභිසම්පරායඤ්චා”ති, සෝ ඉති පටිසංඛාය මිච්ඡාදිට්ඨිං පජහති, මිච්ඡාදිට්ඨියා පච්චෝරෝහති. මිච්ඡාසංකප්පස්ස ඛෝ පාපකෝ විපාකෝ ....(පෙ).... මිච්ඡාවාචාය ඛෝ පාපකෝ විපාකෝ ....(පෙ).... මිච්ඡාකම්මන්තස්ස ඛෝ පාපකෝ විපාකෝ ....(පෙ).... මිච්ඡාආජීවස්ස ඛෝ පාපකෝ ....(පෙ).... මිච්ඡාවායාමස්ස ඛෝ පාපකෝ විපාකෝ ....(පෙ).... මිච්ඡාසතියා ඛෝ පාපකෝ විපාකෝ ....(පෙ).... මිච්ඡාසමාධිස්ස ඛෝ පාපකෝ විපාකෝ ....(පෙ).... මිච්ඡාඤාණස්ස ඛෝ පාපකෝ විපාකෝ ....(පෙ).... මිච්ඡාවිමුත්තියා ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති සෝ ඉති පටිසංඛාය මිච්ඡාවිමුත්තිං පජහති. මිච්ඡාවිමුත්තියා පච්චෝරෝහති. අයං වුච්චති භික්ඛවේ අරියා පච්චෝරෝහණීති.
මහණෙනි, මෙහිලා ආර්ය ශ්‍රාවකයා මෙසේ නුවණින් විමසයි. වැරදි දෘෂ්ටිය නිසා මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා වැරදි දෘෂ්ටිය අත්හරී. එවිට වැරදි දෘෂ්ටිය නම් වූ පව සෝදා හළේ වෙයි.
වැරදි සංකල්පය නිසා මෙලොවදී ත්, පරලොවදී ත් පවිටු විපාක ලැබෙයි ….(පෙ)…. වැරදි වචන භාවිතය නිසා මෙලොවදී ත්, පරලොවදී ත් පවිටු විපාක ලැබෙයි ….(පෙ)…. වැරදි කායික ක්‍රියා නිසා මෙලොවදී ත්, පරලොවදී ත් පවිටු විපාක ලැබෙයි ….(පෙ)…. වැරදි ජීවිකාව නිසා මෙලොවදී ත්, පරලොවදී ත් පවිටු විපාක ලැබෙයි ….(පෙ)…. වැරදි උත්සාහය නිසා මෙලොවදී ත්, පරලොවදී ත් පවිටු විපාක ලැබෙයි ….(පෙ)…. වැරදි සිහිය නිසා මෙලොවදී ත්, පරලොවදී ත් පවිටු විපාක ලැබෙයි ….(පෙ)…. වැරදි චිත්තේකාග්‍රතාව නිසා මෙලොවදී ත්, පරලොවදී ත් පවිටු විපාක ලැබෙයි ….(පෙ)…. වැරදි ඥානය නිසා මෙලොවදී ත්, පරලොවදී ත් පවිටු විපාක ලැබෙයි ….(පෙ)…. වැරදි විමුක්තිය නිසා මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා වැරදි විමුක්තිය අත්හරී. එවිට වැරදි විමුක්තිය නම් වූ පව සෝදා හළේ වෙයි.
මහණෙනි, මෙය ආර්ය වූ පව් සේදීම යැයි කියනු ලැබේ.”
සාදු! සාදු!! සාදු!!!
දුතිය පච්චෝරෝහණී සූත්‍රය නිමා විය.
