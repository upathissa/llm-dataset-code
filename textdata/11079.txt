අංගුත්තර නිකාය
අට්ඨක නිපාතෝ
8.1.5.10. දුතිය ලෝකවිජය සුත්තං
8.1.5.10. ලොව ජය ගැනීම ගැන වදාළ දෙවෙනි දෙසුම
1. ස්ත්‍රිය මැනැවින් සංවිධානය කොට කටයුතු කරන්නී, සිය පිරිවර ජනයාට ද මැනැවින් සලකන ලද්දී, ස්වාමියා සතුටු වන අයුරින් හැසිරෙයි. සැමියා සපයන ධනය රකියි.
2. ශ්‍රද්ධාවෙන් ද, සීලයෙන් ද, ඉල්ලා සිටින්නවුන්ගේ වචන දන්නී වෙයි ද, මසුරු මල බැහැර කළ සිතින් වසයි ද, පරලොව සැප ලැබෙන මාර්ගය නිතර පිරිසිදු කරයි ද,
3. මේ අෂ්ට ධර්මය යම් ස්ත්‍රියක් තුළ තිබෙයි නම්, ධර්මයෙහි පිහිටි ඇය සිල්වතියකි. සත්‍යය පවසන්නියකි.
4. ස්ත්‍රිය තමා ත් මේ අංග අට සමාදන් වෙයි. අන්‍යයන් ද සමාදන් කරවන්නී වෙයි. එවිට අංග දහසයකි. මෙබඳු වූ සිල්වත් උපාසිකාව මනාපකායික දෙව්ලොවට පැමිණෙන්නී ය.
සාදු! සාදු!! සාදු!!!
දුතිය ලෝකවිජය සූත්‍රය නිමා විය.
පස්වෙනි උපෝසථ වර්ගය අවසන් විය.
සංඛිත්ත සූත්‍රය, විත්ථත සූත්‍රය, විශාඛූපෝසථ සූත්‍රය, වාසෙට්ඨ සූත්‍රය, බොජ්ඣා සූත්‍රය, අනුරුද්ධ මනාපකායික සූත්‍රය, විශාඛා මනාපකායික සූත්‍රය, නකුලමාතා මනාපකායික සූත්‍රය සහ ලෝක විජය සූත්‍ර දෙක වශයෙන් මෙහි සූත්‍ර දසයකි.
පළමුවෙනි පණ්ණාසකය නිමා විය.
