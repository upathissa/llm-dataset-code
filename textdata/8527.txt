අංගුත්තර නිකාය
චතුක්ක නිපාතෝ
4.2.2.4. නිරය සුත්තං
4.2.2.4. නිරය ගැන වදාළ දෙසුම
චතූහි භික්ඛවේ ධම්මේහි සමන්නාගතෝ යථාභතං නික්ඛිත්තෝ ඒවං නිරයේ. කතමේහි චතූහි?
මහණෙනි, සතර කරුණෙකින් යුක්ත වූ තැනැත්තා ඔසොවා ගෙන පැමිණි බරක් බිම තබන්නේ යම් සේ ද, එසෙයින් ම නිරයෙහි උපදින්නේ ය. ඒ කවර සතර කරුණකින් ද යත්;
පාණාතිපාතී හෝති, අදින්නාදායී හෝති, කාමේසු මිච්ඡාචාරී හෝති, මුසාවාදී හෝති.
සතුන් මරන්නේ වෙයි. සොරකම් කරන්නේ වෙයි. වැරදි කාම සේවනයෙන් යුක්ත වූයේ වෙයි. බොරු කියන්නේ වෙයි.
ඉමේහි ඛෝ භික්ඛවේ චතූහි ධම්මේහි සමන්නාගතෝ යථාභතං නික්ඛිත්තෝ ඒවං නිරයේති.
මහණෙනි, මේ සතර කරුණෙන් යුක්ත වූ තැනැත්තා ඔසොවා ගෙන පැමිණි බරක් බිම තබන්නේ යම් සේ ද, එසෙයින් ම නිරයෙහි උපදින්නේ ය.
(ගාථා)
පාණාතිපාතෝ අදින්නාදානං මුසාවාදෝ ච වුච්චති,
පරදාරගමනඤ්චාපි නප්පසංසන්ති පණ්ඩිතාති
1. සතුන් මැරීම ද, සොරකම් කිරීම ද, බොරු කීම ද, අන්‍ය ස්ත්‍රීන් කරා යාම ද යන මේ කරුණු සතරක් කියනු ලැබේ. මේවා නැණවත්හු කිසිදින ප්‍රශංසා නොකරති.
සාදු! සාදු!! සාදු!!!
නිරය සූත්‍රය නිමා විය.
