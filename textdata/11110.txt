අංගුත්තර නිකාය
අට්ඨක නිපාතෝ
8.2.1.9. පඨම අට්ඨපුග්ගල සුත්තං
8.2.1.9. පුද්ගලයන් අට දෙනා ගැන වදාළ පළමු දෙසුම
(සාවත්ථිනිදානං)
සැවැත් නුවර දී ය ……………….
අට්ඨිමේ භික්ඛවේ, පුග්ගලා ආහුනෙය්‍යා පාහුනෙය්‍යා දක්ඛිණෙය්‍යා අඤ්ජලිකරණීයා අනුත්තරං පුඤ්ඤක්ඛෙත්තං ලෝකස්ස. කතමේහි අට්ඨ:
මහණෙනි, මේ පුද්ගලයෝ අට දෙනා දන් පැන් පිදීමට සුදුසු වෙති. ආගන්තුක සත්කාරයට සුදුසු වෙති. පින් රැස්කරගැනීම පිණිස කරනු ලබන උපස්ථාන ලැබීමට සුදුසු වෙති. වැඳුම් පිදුම් ලැබීමට සුදුසු වෙති. ලෝකයාගේ අනුත්තර වූ පින් කෙත වේ. ඒ කවර අට දෙනෙක් ද යත්;
සෝතාපන්නෝ සෝතාපත්තිඵලසච්ඡිකිරියාය පටිපන්නෝ, සකදාගාමී සකදාගාමිඵල සච්ඡිකිරියාය පටිපන්නෝ, අනාගාමී අනාගාමිඵලසච්ඡිකිරියාය පටිපන්නෝ, අරහා අරහත්තඵලසච්ඡිකිරියාය පටිපන්නෝ. ඉමේ ඛෝ භික්ඛවේ, අට්ඨපුග්ගලා ආහුනෙය්‍යා ....(පෙ).... අනුත්තරං පුඤ්ඤක්ඛෙත්තං ලෝකස්සාති.
සෝවාන් වූ කෙනා ය, සෝවාන් ඵලය සාක්ෂාත් කිරීමට පිළිපන් කෙනා ය, සකදාගාමී වූ කෙනා ය, සකදාගාමී ඵලය සාක්ෂාත් කිරීමට පිළිපන් කෙනා ය, අනාගාමී වූ කෙනා ය, අනාගාමී ඵලය සාක්ෂාත් කිරීමට පිළිපන් කෙනා ය, රහතන් වහන්සේ ය, අරහත් ඵලය සාක්ෂාත් කිරීමට පිළිපන් කෙනා ය.
මහණෙනි, මේ පුද්ගලයෝ අට දෙනා දන් පැන් පිදීමට සුදුසු වෙති. ආගන්තුක සත්කාරයට සුදුසු වෙති. පින් රැස්කරගැනීම පිණිස කරනු ලබන උපස්ථාන ලැබීමට සුදුසු වෙති. වැඳුම් පිදුම් ලැබීමට සුදුසු වෙති. ලෝකයාගේ අනුත්තර වූ පින් කෙත වේ.
(ගාථා)
1. චත්තාරෝ ච පටිපන්නා චත්තාරෝ ච ඵලේ ඨිතා
ඒස සංඝෝ උජුභූතෝ පඤ්ඤාසීලසමාහිතෝ
1. සතර මාර්ගයෙහි පිළිපන්නෝ ය. සතර ඵලයෙහි සිටියෝ ය. මේ සංඝ තෙමේ නිවන් මග තුළ ඍජු වූයේ, ප්‍රඥාවෙන් ද, සීලයෙන් ද, සමාහිත සිතින් ද යුක්ත වූයේ වෙයි.
2. යජමානානං මනුස්සානං පුඤ්ඤපෙක්ඛානපාණිනං
කරෝතං ඕපධිකං පුඤ්ඤං සංඝේ දින්නං මහප්ඵලන්ති
2.දන් දෙන මිනිසුන් හට, පින් කැමති වූ ප්‍රාණීන් හට, මත්තෙහි සැප විපාක ලබා දෙන පින් කරන තැනැත්තන් හට සංඝයාට දෙන ලද දානය මහත්ඵල වෙයි.
සාදු! සාදු!! සාදු!!!
පඨම අට්ඨපුග්ගල සූත්‍රය නිමා විය.
