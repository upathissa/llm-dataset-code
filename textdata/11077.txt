අංගුත්තර නිකාය
අට්ඨක නිපාතෝ
8.1.5.8. නකුලමාතු මනාපකායික සුත්තං
8.1.5.8. මනාපකායික දෙවියන් ගැන නකුලමාතාවට වදාළ දෙසුම
ඒකං සමයං භගවා භග්ගේසු විහරති සුංසුමාරගිරේ භේසකලාවනේ මිගදායේ. අථ ඛෝ නකුලමාතා ගහපතානී යේන භගවා තේනුපසංකමි, උපසංකමිත්වා ....(පෙ).... ඒකමන්තං නිසින්නං ඛෝ නකුලමාතරං ගහපතානිං භගවා ඒතදවෝච:
එක් සමයක භාග්‍යවතුන් වහන්සේ භග්ග ජනපදයෙහි සුංසුමාර ගිරියෙහි භේසකලා වනයෙහි මිගදායෙහි වැඩවසන සේක. එකල්හී නකුලමාතා ගෘහපතිනිය භාග්‍යවතුන් වහන්සේ වෙත පැමිණියා ය. පැමිණ ….(පෙ)…. එකත්පස් ව හුන් නකුලමාතා ගෘහපතිනියට භාග්‍යවතුන් වහන්සේ මෙය වදාළ සේක.
අට්ඨහි ඛෝ නකුලමාතේ, ධම්මේහි සමන්නාගතෝ මාතුගාමෝ කායස්ස භේදා පරම්මරණා මනාපකායිකානං දේවානං සහව්‍යතං උපපජ්ජති. කතමේහි අට්ඨහි:
“නකුලමාතාවෙනි, අට කරුණකින් සමන්විත වූ ස්ත්‍රිය කය බිඳී මරණින් මතු මනාපකායික දෙවියන් අතර උපදින්නී ය. ඒ කවර අටක් ද යත්;
1. ඉධ නකුලමාතේ, මාතුගාමෝ යස්ස මාතාපිතරෝ භත්තුනෝ දෙන්ති, අත්ථකාමා හිතේසිනෝ අනුකම්පකා අනුකම්පං උපාදාය. තස්ස හෝති පුබ්බුට්ඨායිනී පච්ඡානිපාතිනී කිංකාරපටිස්සාවිනී මනාපචාරිනී පියවාදිනී.
1. නකුලමාතාවෙනි, මෙහිලා මව්පියවරු යහපත කැමති ව, හිතවත් ව, අනුකම්පාවෙන්, අනුකම්පාව උපදවා යම් ස්වාමියෙකුට ස්ත්‍රියක් දෙත් නම්, ඇය ඒ ස්වාමියාට පළමු ව අවදිවන්නී, හැමට පසු ව නිදන්නී කුමක් කළ යුතු දැයි විමසන්නී, ප්‍රිය මනාප හැසිරීම් ඇති ව ප්‍රිය තෙපුල් ඇත්තී වෙයි.
2. යේ තේ භත්තු ගරුනෝ හොන්ති, මාතාති වා පිතාති වා සමණබ්‍රාහ්මණාති වා තේ සක්කරෝති ගරුකරෝති මානේති පූජේති අබ්භාගතේ ච ආසනෝදකේන පටිපූජේති.
2. යම් ඒ ස්වාමියාගේ ගුරුවරු වෙත් ද, මව හෝ පියා හෝ වෙත් ද, ශ්‍රමණ බ්‍රාහ්මණයෝ හෝ වෙත් ද, ඔවුන්ට ද සත්කාර කරයි. ගරු කරයි. බුහුමන් කරයි. පුදයි. වෙත පැමිණි කල්හී ආසනයෙන් ද, පැනින් ද පුදයි.
3. යේ තේ භත්තු අබ්භන්තරා කම්මන්තා උණ්ණාති වා කප්පාසාති වා තත්ථ දක්ඛා හෝති අනලසා තත්‍රූපායාය වීමංසාය සමන්නාගතා අලංකාතුං අලං සංවිධාතුං.
3. ස්වාමියාගේ නිවසෙහි ඇති කටයුතු අතර එළුලොම් කැටීම වේවා, කපු කැටීම වේවා, එහිලා දක්ෂ වෙයි. අලස නැත්තී වෙයි. කටයුතු සංවිධානය කිරීමෙහි උපාය වීමංසනයෙන් යුතු වෙයි.
4. යෝ සෝ භත්තු අබ්භන්තරෝ අන්තෝ ජනෝ දාසාති වා පෙස්සාති වා කම්මකරාති වා තේසං කතඤ්ච කතතෝ ජානාති, අකතඤ්ච අකතතෝ ජානාති, ගිලානකානඤ්ච බලාබලං ජානාති, ඛාදනීයං භෝජනීයඤ්චස්ස පච්චංසේන සංවිභජති.
4. ස්වාමියාගේ යම් ඒ අභ්‍යන්තර ජනයා වෙත් ද, මෙහෙකරුවන් වේවා, දාසයන් වේවා, කම්කරුවන් වේවා සිටිත් ද, ඔවුන් කළ දේ කළ දේ වශයෙන් දන්නීය. නොකළ දේ නොකළ දේ වශයෙන් දන්නී ය. ගිලන් වූවන්ගේ ගිලන් බව ත්, බල – දුබල බව ත් දන්නී ය. ඔවුන් හට කන බොන දෑ බෙදා හදා දෙන්නී ය.
5. යං භත්තා ආහරති ධනං වා ධඤ්ඤං වා රජතං වා ජාතරූපං වා තං ආරක්ඛේන ගුත්තියා සම්පාදේති, තත්ථ ච හෝති අධුත්තී අථේනී අසොණ්ඩී අවිනාසිකා.
5. තම ස්වාමියා ධනයක් හෝ ධාන්‍යයක් හෝ රනක් හෝ රැගෙන එයි නම්, එය ආරක්ෂා කරයි. රකියි. එහිලා ධූර්ත නැත්තී, සොර නැත්තී, ලොල් නැත්තී, එය නොනසන්නී වෙයි.
6. උපාසිකා ඛෝ පන හෝති බුද්ධං සරණං ගතා, ධම්මං සරණං ගතා, සංඝං සරණං ගතා.
6. බුදුරජුන් සරණ ගිය, ධර්මය සරණ ගිය, සංඝයා සරණ ගිය උපාසිකාවක් වෙයි.
7. සීලවතී ඛෝ පන හෝති පාණාතිපාතා පටිවිරතා ....(පෙ).... සුරාමේරය මජ්ජපමාදට්ඨානා පටිවිරතා ....(පෙ)....
7. සිල්වත් වෙයි. සතුන් මැරීමෙන් වැළකුණී වෙයි. සොරකමින් වැළකුණී වෙයි. වැරදි කාම සේවනයෙන් වැළකුණී වෙයි. බොරු කීමෙන් වැළකුණී වෙයි. මත්පැන් – මත්ද්‍රව්‍ය භාවිතයෙන් වැළකුණී වෙයි.
8. චාගවතී ඛෝ පන හෝති විගතමලමච්ඡේරේන චේතසා අගාරං අජ්ඣාවසති මුත්තචාගා පයතපාණිනී වොස්සග්ගරතා යාචයෝගා දානසංවිභාගරතා.
8.ත්‍යාගවන්තියක් වෙයි. මසුරුමල දුරු වූ සිතින් ගෙදර වසන්නී වෙයි. දානය පිණිස අත්හැර දොවනා ලද අත් ඇත්තී වෙයි. අනුන්ගේ ඉල්ලීමට සුදුසු වන්නී වෙයි. දන් බෙදන්නී වෙයි. දන් බෙදීමෙහි ඇලුණී වෙයි.
ඉමේහි ඛෝ නකුලමාතේ, අට්ඨහි ධම්මේහි සමන්නාගතෝ මාතුගාමෝ කායස්ස භේදා පරම්මරණා මනාපකායිකානං දේවානං සහව්‍යතං උපපජ්ජතීති.
නකුලමාතාවෙනි, මේ අට කරුණෙන් සමන්විත වූ ස්ත්‍රිය කය බිඳී මරණින් මතු මනාපකායික දෙවියන් අතර උපදින්නී ය.
(ගාථා)
1. යෝ නං භරති සබ්බදා නිච්චං ආතාපී උස්සුකෝ,
තං සබ්බකාමදං පෝසං භත්තාරං නාතිමඤ්ඤති
1. යම් පුරුෂයෙක් හැම විට, නිතර බලවත් වීරියෙන් යුතුව, උත්සාහයෙන් යුතුව යම් ස්ත්‍රියක් පෝෂණය කරයි ද, ඒ ගෘහණිය තමාට කැමති සියල්ල දෙන ස්වාමියා හෙලා නොදකින්නී ය.
2. න චාපි සොත්ථි භත්තාරං ඉස්සාවාදේන රෝසයේ,
භත්තු ච ගරුනෝ සබ්බේ පතිපූජේති පණ්ඩිතා
2. නුවණැති ස්ත්‍රිය ස්වාමියා කෙරෙහි ඊර්ෂ්‍යාවෙන් නොබනින්නී වෙයි. ස්වාමියාගේ ගුරුතන්හි සිටින සියල්ලන් පුදන්නී වෙයි.
3. උට්ඨායිකා අනලසා සංගහීතපරිජ්ජනා,
භත්තු මනාපං චරති සම්භතං අනුරක්ඛති
3. නැගී සිටින වීරිය ඇත්තී වෙයි. කම්මැලි නැත්තී වෙයි. පරිවාර ජනයාට සංග්‍රහ කරන්නී වෙයි. ස්වාමියාගේ සිත් සතුටු කරමින් හැසිරෙන්නී ඔහු ඉපැයූ ධනය රකින්නී වෙයි.
4. යා ඒවං වත්තතී නාරී භත්තු ඡන්දවසානුගා,
මනාපා නාම තේ දේවා යත්ථ සා උපපජ්ජතීති
4. යම් ස්ත්‍රියක් මෙසේ ස්වාමියාට සේවය කොට ස්වාමියාගේ කැමැත්ත අනුව සිටියා වෙයි ද, ඕ තොමෝ මනාප කායික (නිම්මාණරතී) දෙවියන් සිටින තැන උපදින්නී ය.
සාදු! සාදු!! සාදු!!!
නකුලමාතු මනාපකායික සූත්‍රය නිමා විය.
