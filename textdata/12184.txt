ඛුද්දක නිකාය
ඉතිවුත්තක පාළි
1.1.1. ලෝභ සුත්තං
1.1.1. ලෝභය අත්හැර දැමීම ගැන වදාළ දෙසුම
වුත්තං හේතං භගවතා, වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
ඒකධම්මං භික්ඛවේ පජහථ අහං වෝ පාටිභෝගෝ අනාගාමිතාය. කතමං ඒකධම්මං? ලෝභං භික්ඛවේ ඒකධම්මං පජහථ අහං වෝ පාටිභෝගෝ අනාගාමිතායා’ති.
“පින්වත් මහණෙනි, එකම දෙයක් අත්හැර දමන්න. එතකොට ඔබ අනාගාමී වන බවට මම ඇප වෙනවා. ඒ එකම එක දේ මොකක්ද? පින්වත් මහණෙනි, ලෝභය නම් වූ ඒ එකම දෙය අත්හරින්න. එතකොට ඔබ අනාගාමී වන බවට මම ඇප වෙනවා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
“යේන ලෝභේන ලුද්ධා සේ සත්තා ගච්ඡන්ති දුග්ගතිං,
තං ලෝභං සම්මදඤ්ඤාය පජහන්ති විපස්සිනෝ,
පහාය න පුනායන්ති ඉමං ලෝකං කුදාචන”න්ති
“යම්කිසි ලෝභයකින් ඇලුනොත්, ඒ අයට යන්න වෙන්නේ දුගතියට තමයි. නමුත් ඔය කාරණය විදර්ශනා ප්‍රඥාවෙන් දකින කෙනා ඒ ලෝභය අත්හැරලා දාන්නේ අවබෝධයෙන්මයි. ඒ විදිහට අත්හැරලා දාපු, ආර්ය උතුමන් කවදාවත් මේ ලෝකයට යළි එන්නේ නෑ. (සුද්ධාවාස බඹලොව ඕපපාතිකව ඉපිද පිරිනිවන් පානවා)”
අයම්පි අත්ථෝ වුත්තෝ භගවතා ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
