අංගුත්තර නිකාය
සත්තක නිපාතෝ
7.1.2.1. අනුසය සුත්තං
7.1.2.1. සිතෙහි අප්‍රකට ව පවතින කෙලෙස් ගැන වදාළ දෙසුම
(සාවත්ථිනිදානං)
සැවැත් නුවර දී ය .....
සත්තිමේ භික්ඛවේ, අනුසයා. කතමේ සත්ත:
මහණෙනි, මේ සිතෙහි අප්‍රකට ව පවතින කෙලෙස් සතකි. ඒ කවර සතක් ද යත්;
කාමාරාගානුසයෝ, පටිඝානුසයෝ, දිට්ඨානුසයෝ, විචිකිච්ඡානුසයෝ, මානානුසයෝ, භවරාගානුසයෝ, අවිජ්ජානුසයෝ.
කාමරාගය නම් වූ සිතෙහි අප්‍රකට ක්ලේශයකි. ද්වේෂය නම් වූ සිතෙහි අප්‍රකට ක්ලේශයකි. දෘෂ්ටිය නම් වූ සිතෙහි අප්‍රකට ක්ලේශයකි. විචිකිච්ඡාව නම් වූ සිතෙහි අප්‍රකට ක්ලේශයකි. මාන්නය නම් වූ සිතෙහි අප්‍රකට ක්ලේශයකි. භවරාගය නම් වූ සිතෙහි අප්‍රකට ක්ලේශයකි. අවිද්‍යාව නම් වූ සිතෙහි අප්‍රකට ක්ලේශයකි.
ඉමේ ඛෝ භික්ඛවේ, සත්ත අනුසයාති.
මහණෙනි, මේ වනාහී සිතෙහි අප්‍රකට ව පවතින කෙලෙස් සත ය.
සාදු! සාදු!! සාදු!!!
අනුසය සූත්‍රය නිමා විය.
