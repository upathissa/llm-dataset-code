සංයුත්ත නිකාය
මහා වග්ගෝ
1.2.9. දුතිය කුක්කුටාරාම සුත්තං
1.2.9. කුක්කුටාරාමයේ දී වදාළ දෙවෙනි දෙසුම
පාටලිපුත්තේ....
පාටලීපුත්‍ර නගරයෙහි දී ය ……
ඒකමන්තං නිසින්නෝ ඛෝ ආයස්මා භද්දෝ ආයස්මන්තං ආනන්දං ඒතදවෝච: “බ්‍රහ්මචරියං, බ්‍රහ්මචරිය”න්ති ආවුසෝ ආනන්ද, වුච්චති. කතමං නු ඛෝ ආවුසෝ, බ්‍රහ්මචරියං? කතමං බ්‍රහ්මචරියපරියෝසානන්ති?
එකත්පස් ව හුන් ආයුෂ්මත් භද්ද තෙරණුවෝ ආයුෂ්මත් ආනන්දයන් වහන්සේට මෙය පැවසූහ.
“ආයුෂ්මත් ආනන්දයෙනි, ‘බ්‍රහ්මචරියාව, බ්‍රහ්මචරියාව’ යැයි කියනු ලැබේ. ආයුෂ්මත, බ්‍රහ්මචරියාව යනු කුමක් ද? බ්‍රහ්මචරිය නිමාවට පත් වීම යනු කුමක්ද?”
සාධු සාධු ආවුසෝ භද්ද, භද්දකෝ ඛෝ තේ ආවුසෝ භද්ද, උම්මග්ගෝ, භද්දකං පටිභානං, කල්‍යාණී පරිපුච්ඡා. ඒවං හි ත්වං ආවුසෝ භද්ද, පුච්ඡසි “බ්‍රහ්මචරියං, බ්‍රහ්මචරිය”න්ති ආවුසෝ ආනන්ද, වුච්චති. කතමං නු ඛෝ ආවුසෝ බ්‍රහ්මචරියං, කතමං බ්‍රහ්මචරියපරියෝසානන්ති? ඒවමාවුසෝති.
“ආයුෂ්මත් භද්දයෙනි, යහපති, යහපති. ආයුෂ්මත් භද්දයෙනි, ඔබගේ ප්‍රශ්න විමසීම යහපති. වැටහීම යහපති. නැවත නැවත විමසීම යහපති. ආයුෂ්මත් භද්දයෙනි, ඔබ ‘ආයුෂ්මත් ආනන්දයෙනි, ‘බ්‍රහ්මචරියාව, බ්‍රහ්මචරියාව’ යැයි කියනු ලැබේ. ආයුෂ්මත, බ්‍රහ්මචරියාව යනු කුමක් ද? බ්‍රහ්මචරිය නිමාවට පත්වීම යනු කුමක්ද?’ යනුවෙන් මෙසේ අසන්නෙහි ද?”
“එසේ ය, ආයුෂ්මත”
අයමේව ඛෝ ආවුසෝ අරියෝ අට්ඨංගිකෝ මග්ගෝ බ්‍රහ්මචරියං. සෙය්‍යථිදං: සම්මාදිට්ඨි ....(පෙ).... සම්මාසමාධි. යෝ ඛෝ ආවුසෝ රාගක්ඛයෝ දෝසක්ඛයෝ මෝහක්ඛයෝ. ඉදං බ්‍රහ්මචරියපරියෝසානන්ති.
“ආයුෂ්මත, බ්‍රහ්මචරියාව යනු මේ ආර්ය අෂ්ටාංගික මාර්ගය ම ය. එනම් නිවැරදි දෘෂ්ටිය ය, ….(පෙ)…. නිවැරදි චිත්තේකාග්‍රතාවය ය. ආයුෂ්මත, යම් රාගය ක්ෂය වීමක් ඇද්ද, ද්වේෂය ක්ෂය වීමක් ඇද්ද, මෝහය ක්ෂය වීමක් ඇද්ද, මෙය බ්‍රහ්මචරිය නිමාවට පත්වීම යැයි කියනු ලැබේ.”
සාදු! සාදු!! සාදු!!!
දුතිය කුක්කුටාරාම සූත්‍රය නිමා විය.
