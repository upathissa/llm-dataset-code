සංයුත්ත නිකාය
සළායතන වග්ගෝ
1.18.1. සමුද්ද සුත්තං
1.18.1. මහා සයුර ගැන වදාළ දෙසුම
සමුද්දෝ සමුද්දෝති භික්ඛවේ, අස්සුතවා පුථුජ්ජනෝ භාසති. නේසෝ භික්ඛවේ, අරියස්ස විනයේ සමුද්දෝ. මහා ඒසෝ භික්ඛවේ, උදකරාසි, මහාඋදකණ්ණවෝ. චක්ඛු භික්ඛවේ, පුරිසස්ස සමුද්දෝ, තස්ස රූපමයෝ වේගෝ. යෝ තං රූපමයං වේගං සහති, අයං වුච්චති භික්ඛවේ, අතරි චක්ඛු සමුද්දං සඌමිං සාවට්ටං සගාහං සරක්ඛසං තිණ්ණෝ පාරගතෝ ථලේ තිට්ඨති බ්‍රාහ්මණෝ.
පින්වත් මහණෙනි, අශ්‍රැතවත් පෘතග්ජනයා ‘මහා සයුර, මහා සයුර’ කියලා කියනවා. නමුත් පින්වත් මහණෙනි, ආර්ය විනයෙහි මහා සයුර කියලා කියන්නේ ඒකට නොවෙයි. ඒක පින්වත් මහණෙනි, මහා වතුර ගොඩක් විතරයි. මහා ජල කඳක් විතරයි, පින්වත් මහණෙනි, ඇස යනු මනුෂ්‍යයාගේ මහා සයුරයි. එහි තියෙන්නේ (ඇසට පෙනෙන) රූපවලින් හැදුනු රළ වේගයක්. ඉතින් යමෙක් ඒ රූපමය රළ වේගයට නොඇලුණු, නොගැටුණු, මුළා නොවුණු සිතින් මුහුණ දෙනවා නම්, පින්වත් මහණෙනි, දියසුළි සහිත, ආවාට සහිත, චණ්ඩ මසුන් සහිත, රකුසන් සහිත, මහා සයුර තරණය කරලා පරතෙරට ගිහින් ගොඩබිම ඉන්න බ්‍රාහ්මණයා කියලයි මොහුට කියන්නේ.
සෝතං ....(පෙ).... ඝානං ....(පෙ).... ජිව්හා භික්ඛවේ, පුරිසස්ස සමුද්දෝ, තස්ස රසමයෝ වේගෝ. යෝ තං රසමයං වේගං සහති, අයං වුච්චති භික්ඛවේ, අතරි ජිව්හාසමුද්දං සඌමිං සාවට්ටං සගාහං සරක්ඛසං තිණ්ණෝ පාරගතෝ ථලේ තිට්ඨති බ්‍රාහ්මණෝ. කායං ....(පෙ).... මනෝ භික්ඛවේ, පුරිසස්ස සමුද්දෝ, තස්ස ධම්මමයෝ වේගෝ. යෝ තං ධම්මමයං වේගං සහති, අයං වුච්චති භික්ඛවේ, අතරි මනෝසමුද්දං සඌමිං සාවට්ටං සගාහං සරක්ඛසං තිණ්ණෝ පාරගතෝ ථලේ තිට්ඨති බ්‍රාහ්මණෝ.
කන යනු ….(පෙ)…. නාසය යනු ….(පෙ)…. පින්වත් මහණෙනි, දිව යනු මනුෂ්‍යයාගේ මහා සයුරයි. එහි තියෙන්නේ (දිවට දැනෙන) රසවලින් හැදුනු රළ වේගයක්. ඉතින් යමෙක් ඒ රසමය රළ වේගයට නොඇලුණු, නොගැටුණු, මුළා නොවුණු සිතින් මුහුණ දෙනවා නම්, පින්වත් මහණෙනි, දියසුළි සහිත, ආවාට සහිත, චණ්ඩ මසුන් සහිත, රකුසන් සහිත, මහා සයුර තරණය කරලා පරතෙරට ගිහින් ගොඩබිම ඉන්න බ්‍රාහ්මණයා කියලයි මොහුට කියන්නේ. කය යනු ….(පෙ)…. පින්වත් මහණෙනි, මනස යනු මනුෂ්‍යයාගේ මහා සයුරයි. එහි තියෙන්නේ (මනසට සිතෙන) අරමුණුවලින් හැදුනු රළ වේගයක්. ඉතින් යමෙක් ඒ අරමුණුමය රළ වේගයට නොඇලුණු, නොගැටුණු, මුළා නොවුණු සිතින් මුහුණ දෙනවා නම්, පින්වත් මහණෙනි, දියසුළි සහිත, ආවාට සහිත, චණ්ඩ මසුන් සහිත, රකුසන් සහිත, මහා සයුර තරණය කරලා පරතෙරට ගිහින් ගොඩබිම ඉන්න බ්‍රාහ්මණයා කියලයි මොහුට කියන්නේ.
(ගාථාවකි)
යෝ ඉමං සමුද්දං සගාහං
සරක්ඛසං සඌමිභයං දුත්තරං අච්චතරි
ස වේදගූ වුසිතබ්‍රහ්මචරියෝ
ලෝකන්තගූ පාරගතෝති වුච්චතීති
යම් කෙනෙක් චණ්ඩ මත්ස්‍යයින් සහිත, රකුසන් සහිත, දියසුළි සහිත එතෙර වෙන්නට දුෂ්කර වූ මේ ආයතන හය නමැති මහා සයුර තරණය කරනවා නම්, ඒ තැනැත්තාට යි ඉහළ ම අවබෝධය ලබපු, බඹසර වාසය සම්පූර්ණ කරපු, ලෝකයෙහි කෙලවරට ගිය, ලෝකයෙන් එතෙර වුණ කෙනා කියලා කියන්නේ.
සාදු! සාදු!! සාදු!!!
සමුද්ද සූත්‍රය නිමා විය.
