අංගුත්තර නිකාය
පඤ්චක නිපාතෝ
5.5.2.2. භණ්ඩනකාරක සුත්තං
5.5.2.2. දබර කරන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
යෝ සෝ භික්ඛවේ භික්ඛු භණ්ඩනකාරකෝ කලහකාරකෝ විවාදකාරකෝ භස්සකාරකෝ සංඝේ අධිකරණකාරකෝ, තස්ස පඤ්ච ආදීනවා පාටිකංඛා. කතමේ පඤ්ච:
මහණෙනි, යම් ඒ භික්ෂුවක් දබර කරන්නේ, කෝළාහල කරන්නේ, විවාද කරන්නේ, බැන වදින්නේ, සංඝයා අතර අර්බුද කරන්නේ නම් ඔහු ආදීනව පසක් කැමති විය යුත්තේ ය. ඒ කවර පසක් ද යත්;
අනධිගතං නාධිගච්ඡති, අධිගතං පරිහායති, පාපකෝ කිත්තිසද්දෝ අබ්භුග්ගච්ඡති, සම්මූළ්හෝ කාලං කරෝති, කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති.
නොලැබූ ධ්‍යාන මගඵල ආදිය නොලබයි. ලැබූ ධ්‍යානාදිය පිරිහෙයි. පවිටු වූ අපකීර්තියක් පැතිරෙයි. මුළා වූ සිහි ඇති ව මරණයට පත්වෙයි. කය බිඳී මරණින් මතු අපාය දුර්ගති විනිපාත නම් වූ නිරයෙහි උපදියි.
යෝ සෝ භික්ඛවේ භික්ඛු භණ්ඩනකාරකෝ කලහකාරකෝ විවාදකාරකෝ භස්සකාරකෝ සංඝේ අධිකරණකාරකෝ, තස්ස ඉමේ පඤ්ච ආදීනවා පාටිකංඛාති.
මහණෙනි, යම් ඒ භික්ෂුවක් දබර කරන්නේ, කෝළාහල කරන්නේ, විවාද කරන්නේ, බැන වදින්නේ, සංඝයා අතර අර්බුද කරන්නේ නම් ඔහු මේ ආදීනව පස කැමති විය යුත්තේ ය.
සාදු! සාදු!! සාදු!!!
භණ්ඩනකාරක සූත්‍රය නිමා විය.
