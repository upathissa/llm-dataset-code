සංයුත්ත නිකාය
සගාථ වග්ගෝ
6.1.2. ගාරව සුත්තං
6.1.2. ගුරු ගෞරවය ගැන වදාළ දෙසුම
ඒවං මේ සුතං. ඒකං සමයං භගවා උරුවේලායං විහරති නජ්‌ජා නේරඤ්‌ජරාය තීරේ අජපාලනිග්‍රෝධමූලේ පඨමාභිසම්‌බුද්‌ධෝ. අථ ඛෝ භගවතෝ රහෝගතස්‌ස පතිසල්‌ලීනස්‌ස ඒවං චේතසෝ පරිවිතක්‌කෝ උදපාදි. දුක්‌ඛං ඛෝ අගාරවෝ විහරති අප්‌පතිස්‌සෝ. කන්නු ඛ්‌වාහං සමණං වා බ්‍රාහ්‌මණං වා සක්‌කත්‌වා ගරුකත්‌වා උපනිස්‌සාය විහරෙය්‍යන්‌ති?
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ උරුවෙල් ජනපදයේ නේරංජරා නදී තෙර, අජපල් නුග රුක සෙවනේ වැඩසිටියේ. ඒ සම්බුද්ධත්වයට පත් වී වදාළ මුල් අවදියයි.එදා භාග්‍යවතුන් වහන්සේ හුදෙකලාවේ භාවනාවෙන් වැඩසිටිද්දී, උන්වහන්සේගේ සිතේ මේ වගේ කල්පනාවක් පහළ වුනා. ‘ගුරුවරයෙක් නැතුව, ගුරුවරයෙකුගේ ඇසුරක් නැතුව හිටියොත් දුකින් තමයි ඉන්න වෙන්නෙ. ඉතින් මම කොයි වගේ ශ්‍රමණයෙක්ද, කොයි වගේ බ්‍රාහ්මණයෙක්ද, ගුරුවරයෙක් හැටියට සත්කාර සම්මාන කරගෙන, ඇසුරු කරගෙන වාසය කරන්නෙ.’
අථ ඛෝ භගවතෝ ඒතදහෝසි. අපරිපුණ්‌ණස්‌ස ඛෝ සීලක්‌ඛන්‌ධස්‌ස පාරිපූරියා අඤ්‌ඤං සමණං වා බ්‍රාහ්‌මණං වා සක්‌කත්‌වා ගරුකත්‌වා උපනිස්‌සාය විහරෙය්‍යං, න ඛෝ පනාහං පස්‌සාමි සදේවකේ ලෝකේ සමාරකේ සබ්‍රහ්‌මකේ, සස්‌සමණබ්‍රාහ්‌මණියා පජාය සදේවමනුස්‌සාය අත්‌තනා සීලසම්‌පන්‌නතරං අඤ්‌ඤං සමණං වා බ්‍රාහ්‌මණං වා යමහං සක්‌කත්‌වා ගරුකත්‌වා උපනිස්‌සාය විහරෙය්‍යන්ති.
එතකොට භාග්‍යවතුන් වහන්සේට මෙහෙම හිතුනා. ‘මං වෙන ශ්‍රමණයෙක්ව හරි, බ්‍රාහ්මණයෙක්ව හරි ගුරුවරයෙක් හැටියට සළකාගෙන ඇසුරු කළ යුත්තේ මට සම්පූර්ණ කරගන්න බැරිවෙච්ච සීලස්කන්ධයක් තියෙනවා නම්, අන්න ඒ සීලස්කන්ධය සම්පූර්ණ කරගැනීම පිණිසයි. නමුත්, මේ දෙවියන් සහිත, මරුන් සහිත, බඹුන් සහිත, ශ්‍රමණබ්‍රාහ්මණයින් සහිත ලෝකයේ, දෙව්මිනිස් ප්‍රජාව තුළ ගුරුවරයෙක් හැටියට සත්කාර කළ යුතු, ඇසුරු කරගෙන සිටිය යුතු, මට වඩා සිල්වත් වූ වෙන ශ්‍රමණයෙක්වත්, බ්‍රාහ්මණයෙක්වත්, මං දකින්නෙ නෑ.
අපරිපුණ්‌ණස්‌ස ඛෝ සමාධික්‌ඛන්‌ධස්‌ස පාරිපූරියා ....(පෙ).... අත්‌තනා සමාධිසම්‌පන්‌නතරං අඤ්‌ඤං සමණං වා බ්‍රාහ්‌මණං වා, යමහං සක්‌කත්‌වා ගරුකත්‌වා උපනිස්‌සාය විහරෙය්‍යන්ති.
මට සම්පූර්ණ කරගන්න බැරිවෙච්ච සමාධි ස්කන්ධයක් තියෙනවා නම්, අන්න ඒ සමාධි ස්කන්ධය සම්පූර්ණ කරගැනීම පිණිස .... (පෙ) .... ගුරුවරයෙක් වශයෙන් සැළකිය යුතු, ඇසුරු කළ යුතු මට වඩා සමාධියෙන් වැඩි, වෙන ශ්‍රමණයෙක්වත්, බ්‍රාහ්මණයෙක්වත් මං දකින්නෙ නෑ.
අපරිපුණ්‌ණස්‌ස ඛෝ පඤ්‌ඤාක්‌ඛන්‌ධස්‌ස පාරිපූරියා ....(පෙ).... අත්‌තනා පඤ්‌ඤාසම්‌පන්‌නතරං අඤ්‌ඤං සමණං වා බ්‍රාහ්‌මණං වා, යමහං සක්‌කත්‌වා ගරුකත්‌වා උපනිස්‌සාය විහරෙය්‍යන්ති.
මට සම්පූර්ණ කරගන්න බැරිවෙච්ච ප්‍රඥා ස්කන්ධයක් තියෙනවා නම්, අන්න ඒ ප්‍රඥා ස්කන්ධය සම්පූර්ණ කරගැනීම පිණිස .... (පෙ) .... ගුරුවරයෙක් හැටියට සැළකිය යුතු, ඇසුරු කොට විසිය යුතු, මට වඩා ප්‍රඥාව තියෙන වෙන ශ්‍රමණයෙක්ව හෝ බ්‍රාහ්මණයෙක්ව හෝ මං දකින්නෙ නෑ.
අපරිපුණ්‌ණස්‌ස ඛෝ විමුත්‌තික්‌ඛන්‌ධස්‌ස පාරිපූරියා ....(පෙ).... අත්‌තනා විමුත්‌තිසම්‌පන්‌නතරං අඤ්‌ඤං සමණං වා බ්‍රාහ්‌මණං වා, යමහං සක්‌කත්‌වා ගරුකත්‌වා උපනිස්‌සාය විහරෙය්‍යන්ති.
මට සම්පූර්ණ කරගන්න බැරිවෙච්ච විමුක්ති ස්කන්ධයක් තියෙනවා නම්, අන්න ඒ විමුක්ති ස්කන්ධය සම්පූර්ණ කරගැනීම පිණිස .... (පෙ) .... ගුරුවරයෙක් හැටියට සැළකිය යුතු, ඇසුරු කරගෙන වාසය කළ යුතු, මට වඩා විමුක්ති සම්පන්න වූ වෙන ශ්‍රමණයෙක්ව හරි, බ්‍රාහ්මණයෙක්ව හරි, මං දකින්නෙ නෑ.
අපරිපුණ්‌ණස්‌ස ඛෝ විමුත්‌තිඤාණදස්‌සනක්‌ඛන්‌ධස්‌ස පාරිපූරියා අඤ්‌ඤං සමණං වා බ්‍රාහ්‌මණං වා සක්‌කත්‌වා ගරුකත්‌වා උපනිස්‌සාය විහරෙය්‍යං, න ඛෝ පනාහං පස්‌සාමි සදේවකේ ලෝකේ සමාරකේ සබ්‍රහ්‌මකේ සස්‌සමණබ්‍රාහ්‌මණියා පජාය සදේවමනුස්‌සාය අත්‌තනා විමුත්‌තිඤාණදස්‌සනසම්‌පන්‌නතරං අඤ්‌ඤං සමණං වා බ්‍රාහ්‌මණං වා යමහං සක්‌කත්‌වා ගරුකත්‌වා උපනිස්‌සාය විහරෙය්‍යං. යන්නූනාහං ය්‌වායං ධම්මෝ මයා අභිසම්‌බුද්‌ධෝ තමේව ධම්‌මං සක්‌කත්‌වා ගරුකත්‌වා උපනිස්‌සාය විහරෙය්‍යන්‌ති.
මට සම්පූර්ණ කරගන්න බැරිවෙච්ච විමුක්ති ඤාණදර්ශන ස්කන්ධයක් තියෙනවා නම්, ඒක සම්පූර්ණ කරගන්නයි වෙන ශ්‍රමණයෙක්ව හරි, බ්‍රාහ්මණයෙක්ව හරි, ගුරුවරයෙක් වශයෙන් සළකලා ඇසුරු කළ යුත්තේ. නමුත්, මේ දෙවියන් සහිත, මරුන් සහිත, බඹුන් සහිත, ශ්‍රමණබ්‍රාහ්මණයන් සහිත ලෝකයේ, මේ දෙව්මිනිස් ප්‍රජාව තුළ මං ගුරුවරයෙක් වශයෙන් සළකලා ඇසුරු කළ යුතු මට වඩා විමුක්ති ඤාණදර්ශන සම්පන්න වූ, වෙන ශ්‍රමණයෙක්ව හරි, බ්‍රාහ්මණයෙක්ව හරි, මං දකින්නෙ නෑ.ඒ නිසා, ඉතා හොඳින් අවබෝධ කරගත්තු මේ ධර්මය තියෙනවා. ඒ ධර්මයම ගුරුවරයෙක් වශයෙන් සළකලා ඇසුරු කරගෙන ඉන්න එක තමයි හොඳ.
අථ ඛෝ බ්‍රහ්‌මා සහම්‌පති භගවතෝ චේතසා චේතෝපරිවිතක්‌කමඤ්‌ඤාය සෙය්‍යථාපි නාම බලවා පුරිසෝ සම්මිඤ්‌ජිතං වා බාහං පසාරෙය්‍ය, පසාරිතං වා බාහං සම්මිඤ්‌ජෙය්‍ය, ඒවමේවං බ්‍රහ්‌මලෝකේ අන්‌තරහිතෝ භගවතෝ පුරතෝ පාතුරහෝසි.
එතකොට සහම්පතී බ්‍රහ්මයා භාග්‍යවතුන් වහන්සේගේ හිතේ ඇතිවෙච්ච කල්පනාව තම සිතින් දැනගත්තා. බලවත් කෙනෙක් අතක් හකුළා දිගහරින වේගයෙන්, දික් කළ අතක් හකුළන වේගයෙන් බඹලොවින් අතුරුදහන් වුනා. භාග්‍යවතුන් වහන්සේ ඉදිරියේ පහළ වුනා.
අථ ඛෝ බ්‍රහ්‌මා සහම්‌පති ඒකංසං උත්‌තරාසං‌ගං කරිත්‌වා යේන භගවා තේනඤ්‌ජලිං පණාමෙත්‌වා භගවන්‌තං ඒතදවෝච. ඒවමේතං භගවා ඒවමේතං සුගත. යේපි තේ භන්තේ අහේසුං අතීතමද්‌ධානං අරහන්‌තෝ සම්‌මාසම්‌බුද්‌ධා තේපි භගවන්‌තෝ ධම්‌මඤ්‌ඤේව සක්‌කත්‌වා ගරුකත්‌වා උපනිස්‌සාය විහරිංසු. යේපි තේ භන්තේ භවිස්‌සන්‌ති අනාගතමද්‌ධානං අරහන්‌තෝ සම්‌මාසම්‌බුද්‌ධා තේපි භගවන්‌තෝ ධම්‌මඤ්‌ඤේව සක්‌කත්‌වා ගරුකත්‌වා උපනිස්‌සාය විහරිස්‌සන්‌ති. භගවාපි භන්තේ ඒතරහි අරහං සම්‌මාසම්‌බුද්‌ධෝ ධම්‌මඤ්‌ඤෙව සක්‌කත්‌වා ගරුකත්‌වා උපනිස්‌සාය විහරතූති. ඉදමවෝච බ්‍රහ්‌මා සහම්‌පති ඉදං වත්‌වා අථාපරං ඒතදවෝච.
ඉතින් සහම්පතී බ්‍රහ්මයා උතුරු සළුව එක පැත්තකට පොරවගෙන, භාග්‍යවතුන් වහන්සේට වන්දනා කරගෙන මෙහෙම කිව්වා. ‘භාග්‍යවතුන් වහන්ස, ඒක එහෙමමයි. සුගතයන් වහන්ස, ඒක එහෙමමයි. ස්වාමීනි, අතීතයේත් අරහත් වූ සම්බුදුරජාණන් වහන්සේලා වැඩසිටියා. ඒ භාග්‍යවතුන් වහන්සේලා පවා ධර්මයමයි ගුරුවරයෙක් වශයෙන් සළකාගෙන, ඇසුරු කරගෙන වාසය කළේ. ස්වාමීනි, අනාගතයේ අරහත් වූ සම්මා සම්බුදුරජාණන් වහන්සේලා පහළ වෙනවා. ඒ භාග්‍යවතුන් වහන්සේලාත් ධර්මයම ගුරුවරයෙක් වශයෙන් සළකාගෙන, ඇසුරු කරගෙන, වැඩවාසය කරාවි. ස්වාමීනි, දැන් අරහත් සම්මා සම්බුදුරජාණන් වහන්සේ වන භාග්‍යවතුන් වහන්සේත් ධර්මයම ගුරුවරයෙක් වශයෙන් සළකාගෙන, ඇසුරු කරගෙන වැඩසිටින සේක්වා! සහම්පතී බ්‍රාහ්මයා මෙය පැවසුවා. මෙය පවසලා යළිත් මෙහෙම කිව්වා.
යේ චබ්භතීතා සම්‌බුද්‌ධා යේ ච බුද්‌ධා අනාගතා
යෝ චේතරහි සම්‌බුද්‌ධෝ බහුන්නං සෝකනාසනෝ
“අතීතයේ සම්බුදුරජාණන් වහන්සේලා වැඩසිටියා. අනාගතයේ සම්බුදු රජාණන් වහන්සේලා පහළ වෙනවා. බොහෝ දෙනෙකුගේ දුක් තැවුල් නසන සම්බුදුරජාණන් වහන්සේ වර්තමානයෙත් වැඩඉන්නවා.
සබ්‌බේ සද්‌ධම්‌මගරුනෝ විහංසු විහරන්‌ති ච
අථෝපි විහරිස්‌සන්‌ති ඒසා බුද්‌ධාන ධම්‌මතා
අතීතයේ වැඩසිටිය, දැන් පහළ වී වදාළ, අනාගතේ වැඩසිටින්නා වූ, සියලු බුදුවරයින් වහන්සේලා සද්ධර්මයම ගුරු තනතුරේ තබාගත්තා. ඒක බුදුවරයින් වහන්සේලාගේ ධර්මතාවක්.
තස්‌මා හි අත්‌ථකාමේන මහත්‌තමභිකංඛතා
සද්‌ධම්මෝ ගරුකාතබ්‌බෝ සරං බුද්‌ධාන සාසනං
ඒ නිසා යහපත කැමති කෙනා, මහත් දියුණුව කැමති කෙනා. බුදු සසුන සිහි කරන කෙනා සද්ධර්මයටමයි ගරු කළ යුත්තේ.”
සාදු! සාදු!! සාදු!!!
