ඛුද්දක නිකාය
ඉතිවුත්තක පාළි
2.1.10. සෝමනස්ස සුත්තං
2.1.10. සතුටින් විසීම ගැන වදාළ දෙසුම
වුත්තං හේතං භගවතා, වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
ද්වීහි භික්ඛවේ ධම්මේහි සමන්නාගතෝ භික්ඛු දිට්ඨේව ධම්මේ සුඛසෝමනස්සබහුලෝ විහරති. යෝනි චස්ස ආරද්ධා හෝති ආසවානං ඛයාය. කතමේහි ද්වීහි? සංවේජනීයේසු ඨානේසු සංවේජනේන, සංවිග්ගස්ස ච යෝනිසෝ පධානේන. ඉමේහි ඛෝ භික්ඛවේ ද්වීහි ධම්මේහි සමන්නාගතෝ භික්ඛු දිට්ඨේව ධම්මේ සුඛසෝමනස්සබහුලෝ විහරති, යෝනි චස්ස ආරද්ධා හෝති ආසවානං ඛයායා’ති.
“පින්වත් මහණෙනි, කරුණු දෙකකින් සමන්විත භික්ෂුව මේ ජීවිතයේදීම ගොඩාක් සැපෙන්, සතුටින් ජීවත් වෙනවා. ඒ කාාරණයෙන් ඔහු ආශ්‍රවයන් ක්ෂය කිරීම පිණිස පටන්ගත් වීරියෙනුත් යුක්ත වෙනවා. ඒ කරුණු දෙක මොකක්ද? සංවේගයට පත්විය යුතු තැන්වලදී සංවේගයට පත්වීමත්, ඒ විදිහට සංවේගයට පත්වෙලා නුවණින් යුතු වීරිය කිරීමත් කියන දෙක. පින්වත් මහණෙනි, මෙන්න මේ කාරණා දෙකින් සමන්විත භික්ෂුව මේ ජීවිතයේදීම ගොඩාක් සැපෙන්, සතුටින් වාසය කරනවා. ඒ නිසා ඔහු අරහත්වය පිණිස වුවමනා වැඩපිළිවෙලත් පටන් ගත්තා වෙනවා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
“සංවේජනීයට්ඨානේසු සංවිජ්ජේථේව පණ්ඩිතෝ,
ආතාපී නිපකෝ භික්ඛු පඤ්ඤාය සමවෙක්ඛිය
“කෙලෙස් නසා දැමීමේ වීරිය තියෙන, අමා නිවන් මග ගැන අතිශයින් දක්ෂ භික්ෂුවක් ඉන්නවා. ඔහු නුවණින් විමසා බලන කෙනෙක්. ඒ ඤාණවන්තයා සංවේගයට පත්විය යුතු තැන්වල සංවේගයට පත්වෙනවා.
ඒවංවිහාරී ආතාපී සන්තවුත්ති අනුද්ධතෝ,
චේතෝසමථමනුයුත්තෝ ඛයං දුක්ඛස්ස පාපුණේ”ති
මේ විදිහට කෙලෙස් තවන වීරියෙන් යුක්තව, ශාන්ත ගති පැවතුම්වලින් යුක්තව, සංසිඳීමෙන් යුක්තව චිත්ත සමථයෙහි භාවනා වශයෙන් යෙදී සිටින භික්ෂුව සියලු දුක් නැති කිරීමට පැමිණෙනවා.”
අයම්පි අත්ථෝ වුත්තෝ භගවතා ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
පඨමෝ වග්ගෝ නිට්ඨිතෝ.
පළමුවෙනි වර්ගය නිමා විය.
තස්සුද්දානං -
ද්වේ ච භික්ඛූ තපනීයා’තපනීයා අපරේ දුවේ,අනාතාපී ද්වේ කුහනාච සෝමනස්සේන තේ දසාති.
