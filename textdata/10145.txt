අංගුත්තර නිකාය
ඡක්ක නිපාතෝ
12. සාමඤ්ඤවග්ගෝ
12. සාමඤ්ඤ වර්ගය
6.2.1. කායානුපස්සී සුත්තං
කායානුපස්සී බව ගැන වදාළ දෙසුම
සාවත්ථිනිදානං …..
සැවැත් නුවර දී ය …..
1. ඡ භික්ඛවේ ධම්මේ අප්පහාය අභබ්බෝ කායේ කායානුපස්සී විහරිතුං. කතමේ ඡ:
මහණෙනි, සය කරුණක් ප්‍රහාණය නොකොට කයෙහි කායානුපස්සී ව වාසය කරන්නට අසමර්ථ වෙයි. ඒ කවර සය කරුණක් ද යත්;
කම්මාරාමතං, භස්සාරාමතං, නිද්දාරාමතං, සංගණිකාරාමතං, ඉන්ද්‍රියේසු අගුත්තද්වාරතං, භෝජනේ අමත්තඤ්ඤුතං.
බාහිර වැඩකටයුතුවල ඇලී සිටීම ය. කතාවෙහි ඇලී සිටීම ය. නින්දෙහි ඇලී සිටීම ය. පිරිස් සමඟ ඇලී සිටීම ය. ඉඳුරන්හි නොවැසූ දොරටු ඇති බව ය. භෝජනයෙහි අරුත් නොදන්නා බව ය.
ඉමේ ඛෝ භික්ඛවේ ඡ ධම්මේ අප්පහාය අභබ්බෝ කායේ කායානුපස්සී විහරිතුං.
මහණෙනි, මේ සය කරුණ ප්‍රහාණය නොකොට කයෙහි කායානුපස්සී ව වාසය කරන්නට අසමර්ථ වෙයි.
ඡ භික්ඛවේ ධම්මේ පහාය භබ්බෝ කායේ කායානුපස්සී විහරිතුං. කතමේ ඡ:
මහණෙනි, සය කරුණක් ප්‍රහාණය කොට කයෙහි කායානුපස්සී ව වාසය කරන්නට සමර්ථ වෙයි. ඒ කවර සය කරුණක් ද යත්;
කම්මාරාමතං, භස්සාරාමතං, නිද්දාරාමතං, සංගණිකාරාමතං, ඉන්ද්‍රියේසු අගුත්තද්වාරතං, භෝජනේ අමත්තඤ්ඤුතං.
බාහිර වැඩකටයුතුවල ඇලී සිටීම ය. කතාවෙහි ඇලී සිටීම ය. නින්දෙහි ඇලී සිටීම ය. පිරිස් සමඟ ඇලී සිටීම ය. ඉඳුරන්හි නොවැසූ දොරටු ඇති බව ය. භෝජනයෙහි අරුත් නොදන්නා බව ය.
ඉමේ ඛෝ භික්ඛවේ ඡ ධම්මේ පහාය භබ්බෝ කායේ කායානුපස්සී විහරිතුන්ති.
මහණෙනි, මේ සය කරුණ ප්‍රහාණය කොට කයෙහි කායානුපස්සී ව වාසය කරන්නට සමර්ථ වෙයි.
සාදු! සාදු!! සාදු!!!
කායානුපස්සී සූත්‍රය නිමා විය.
6.2.2. -15. අජ්ඣත්තකායානුපස්සී ආදී පඤ්චදස සුත්තානි
ආධාත්ම කායානුපස්සී බව ආදිය ගැන වදාළ පසළොස් දෙසුම්
සාවත්ථිනිදානං …..
සැවැත් නුවර දී ය …..
2-15 ඡ භික්ඛවේ ධම්මේ අප්පහාය අභබ්බෝ අජ්ඣත්තං කායේ කායානුපස්සී විහරිතුං ….(පෙ)…. බහිද්ධා කායේ ….(පෙ)…. අජ්ඣත්තබහිද්ධා කායේ ….(පෙ)…. වේදනාසු ….(පෙ)…. අජ්ඣත්තං වේදනාසු ….(පෙ)…. බහිද්ධා වේදනාසු ….(පෙ)…. අජ්ඣත්තබහිද්ධා වේදනාසු ….(පෙ)…. චිත්තේ ….(පෙ)…. අජ්ඣත්තං චිත්තේ ….(පෙ)…. බහිද්ධා චිත්තේ ….(පෙ)…. අජ්ඣත්තබහිද්ධා චිත්තේ ….(පෙ)…. ධම්මේසු ….(පෙ)….අජ්ඣත්තං ධම්මේසු ….(පෙ)…. බහිද්ධා ධම්මේසු ….(පෙ)…. අජ්ඣත්තබහිද්ධා ධම්මේසු ධම්මානුපස්සී විහරිතුං. කතමේ ඡ:
මහණෙනි, සය කරුණක් ප්‍රහාණය නොකොට ආධ්‍යාත්මික කයෙහි කායානුපස්සී ව වාසය කරන්නට අසමර්ථ වෙයි. ….(පෙ)…. බාහිර කයෙහි ….(පෙ)…. ආධ්‍යාත්මික බාහිර කයෙහි ….(පෙ)…. වේදනාවන්හි ….(පෙ)…. ආධ්‍යාත්මික වේදනාවන්හි ….(පෙ)…. බාහිර වේදනාවන්හි ….(පෙ)…. ආධ්‍යාත්මික බාහිර වේදනාවන්හි ….(පෙ)…. සිතෙහි ….(පෙ)…. ආධ්‍යාත්මික සිතෙහි ….(පෙ)…. බාහිර සිතෙහි ….(පෙ)…. ආධ්‍යාත්මික බාහිර සිතෙහි ….(පෙ)…. ධර්මයන්හි ….(පෙ)…. ආධ්‍යාත්මික ධර්මයන්හි ….(පෙ)…. බාහිර ධර්මයන්හි ….(පෙ)…. ආධ්‍යාත්මික බාහිර ධර්මයන්හි ධම්මානුපස්සනාවෙන් වාසය කරන්නට සමර්ථ වෙයි. ඒ කවර සය කරුණක් ද යත්;
කම්මාරාමතං, භස්සාරාමතං, නිද්දාරාමතං, සංගණිකාරාමතං, ඉන්ද්‍රියේසු අගුත්තද්වාරතං, භෝජනේ අමත්තඤ්ඤුතං.
බාහිර වැඩකටයුතුවල ඇලී සිටීම ය. කතාවෙහි ඇලී සිටීම ය. නින්දෙහි ඇලී සිටීම ය. පිරිස් සමඟ ඇලී සිටීම ය. ඉඳුරන්හි නොවැසූ දොරටු ඇති බව ය. භෝජනයෙහි අරුත් නොදන්නා බව ය.
ඉමේ ඛෝ භික්ඛවේ ඡ ධම්මේ පහාය භබ්බෝ අජ්ඣත්තබහිද්ධා ධම්මේසු ධම්මානුපස්සී විහරිතුන්ති.
මහණෙනි, මේ සය කරුණ ප්‍රහාණය කොට ආධ්‍යාත්මික බාහිර ධර්මයන්හි ධම්මානුපස්සනාවෙන් වාසය කරන්නට සමර්ථ වෙයි.
සාදු! සාදු!! සාදු!!!
6.3.16. තපුස්ස සුත්තං
තපුස්ස ගෘහපතියා ගැන වදාළ දෙසුම
සාවත්ථිනිදානං …..
සැවැත් නුවර දී ය …..
16. ඡහි භික්ඛවේ ධම්මේහි සමන්නාගතෝ තපුස්සෝ, ගහපති තථාගතේ නිට්ඨංගතෝ අමතද්දසෝ අමතං සච්ඡිකත්වා ඉරීයති. කතමේහි ඡහි:
මහණෙනි, සය කරුණකින් සමන්විත වූ තපුස්ස ගෘහපති තෙමේ තථාගතයන් වහන්සේ කෙරෙහි නිසැක බවට පත්වූයේ, නිර්වාණ දර්ශන ඇත්තේ, අමෘතය සාක්ෂාත් කොට වාසය කරයි. ඒ කවර සය කරුණකින් ද යත්;
බුද්ධේ අවෙච්චප්පසාදේන, ධම්මේ අවෙච්චප්පසාදේන, සංඝේ අවෙච්චප්පසාදේන, අරියේන සීලේන, අරියේන ඤාණේන, අරියාය විමුත්තියා.
බුදුරජුන් කෙරෙහි නොසෙල්වෙන ප්‍රසාදයෙන් යුක්ත වූයේ වෙයි. ධර්මය කෙරෙහි නොසෙල්වෙන ප්‍රසාදයෙන් යුක්ත වූයේ වෙයි. සංඝයා කෙරෙහි නොසෙල්වෙන ප්‍රසාදයෙන් යුක්ත වූයේ වෙයි. ආර්ය ශීලයෙන් යුක්ත වූයේ වෙයි. ආර්ය ඥානයෙන් යුක්ත වූයේ වෙයි. ආර්ය විමුක්තියෙන් යුක්ත වූයේ වෙයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ තපුස්සෝ ගහපති තථාගතේ නිට්ඨංගතෝ අමතද්දසෝ අමතං සච්ඡිකත්වා ඉරීයතීති.
මහණෙනි, මේ සය කරුණෙන් සමන්විත වූ තපුස්ස ගෘහපති තෙමේ තථාගතයන් වහන්සේ කෙරෙහි නිසැක බවට පත්වූයේ, නිර්වාණ දර්ශන ඇත්තේ, අමෘතය සාක්ෂාත් කොට වාසය කරයි.
සාදු! සාදු!! සාදු!!!
තපුස්ස සූත්‍රය නිමා විය.
6.3.17.-36. භල්ලිකාදි වීසති සුත්තානි
භල්ලික ගෘහපතියා ආදීන් ගැන වදාළ විසිදෙසුම්
සාවත්ථිනිදානං …..
සැවැත් නුවර දී ය …..
17-36. ඡහි භික්ඛවේ ධම්මේහි සමන්නාගතෝ භල්ලිකෝ ගහපති ….(පෙ)…. සුදත්තෝ ගහපති අනාථපිණ්ඩිකෝ ….(පෙ)…. චිත්තෝ ගහපති මච්ඡිකාසණ්ඩිකො ….(පෙ)…. හත්ථකෝ ආළවකෝ ….(පෙ)…. මහානාමෝ සක්කෝ ….(පෙ)…. උග්ගෝ ගහපති වේසාලිකෝ ….(පෙ)…. උග්ගතෝ ගහපති ….(පෙ)…. සූරෝ අම්බට්ඨෝ ….(පෙ)…. ජීවකෝ කෝමාරභච්චො ….(පෙ)….නකුලපිතා ගහපති ….(පෙ)…. තවකණ්ණිකෝ ගහපති ….(පෙ)…. පූරණෝ ගහපති ….(පෙ)…. ඉසිදත්තෝ ගහපති ….(පෙ)….සන්ධානෝ ගහපති ….(පෙ)…. විජයෝ ගහපති ….(පෙ)…. වජ්ජියමහිතෝ ගහපති ….(පෙ)…. මෙණ්ඩකෝ ගහපති ….(පෙ)…. වාසෙට්ඨෝ උපාසකෝ ….(පෙ)…. අරිට්ඨෝ උපාසකෝ ….(පෙ)…. සාරග්ගෝ උපාසකෝ තථාගතේ නිට්ඨංගතෝ අමතද්දසෝ අමතං සච්ඡිකත්වා ඉරීයති. කතමේහි ඡහි:
මහණෙනි, සය කරුණකින් සමන්විත වූ භල්ලික ගෘහපති තෙමේ ….(පෙ)…. අනාථපිණ්ඩික සුදත්ත ගෘහපති තෙමේ ….(පෙ)…. මච්ඡිකාසණ්ඩික චිත්ත ගෘහපති තෙමේ ….(පෙ)…. හත්ථක ආලවක ගෘහපති තෙමේ ….(පෙ)…. මහානාම ශාක්‍ය තෙමේ ….(පෙ)…. විසල්පුරවාසී උග්ග ගෘහපති තෙමේ ….(පෙ)…. උග්ගත ගෘහපති තෙමේ ….(පෙ)…. සූර අම්බට්ඨ තෙමේ ….(පෙ)…. ජීවක කෝමාරභච්ච තෙමේ ….(පෙ)…. නකුලපිතු ගෘහපති තෙමේ ….(පෙ)…. තවකණ්ණික ගෘහපති තෙමේ ….(පෙ)…. පූරණ ගෘහපති තෙමේ ….(පෙ)…. ඉසිදත්ත ගෘහපති තෙමේ ….(පෙ)…. සන්ධාන ගෘහපති තෙමේ ….(පෙ)…. විජය ගෘහපති තෙමේ ….(පෙ)…. වජ්ජියමහිත ගෘහපති තෙමේ ….(පෙ)…. මෙණ්ඩක ගෘහපති තෙමේ ….(පෙ)…. වාසෙට්ඨ උපාසක තෙමේ ….(පෙ)…. අරිට්ඨ උපාසක තෙමේ ….(පෙ)…. සාරග්ග උපාසක තෙමේ තථාගතයන් වහන්සේ කෙරෙහි නිසැක බවට පත්වූයේ, නිර්වාණ දර්ශන ඇත්තේ, අමෘතය සාක්ෂාත් කොට වාසය කරයි. ඒ කවර සය කරුණකින් ද යත්;
බුද්ධේ අවෙච්චප්පසාදේන, ධම්මේ අවෙච්චප්පසාදේන, සංඝේ අවෙච්චප්පසාදේන, අරියේන සීලේන, අරියේන ඤාණේන, අරියාය විමුත්තියා.
බුදුරජුන් කෙරෙහි නොසෙල්වෙන ප්‍රසාදයෙන් යුක්ත වූයේ වෙයි. ධර්මය කෙරෙහි නොසෙල්වෙන ප්‍රසාදයෙන් යුක්ත වූයේ වෙයි. සංඝයා කෙරෙහි නොසෙල්වෙන ප්‍රසාදයෙන් යුක්ත වූයේ වෙයි. ආර්ය ශීලයෙන් යුක්ත වූයේ වෙයි. ආර්ය ඥානයෙන් යුක්ත වූයේ වෙයි. ආර්ය විමුක්තියෙන් යුක්ත වූයේ වෙයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ සාරග්ගෝ උපාසකෝ තථාගතේ නිට්ඨංගතෝ අමතද්දසෝ අමතං සච්ඡිකත්වා ඉරීයතීති.
මහණෙනි, මේ සය කරුණෙන් සමන්විත වූ සාරග්ග උපාසක තෙමේ තථාගතයන් වහන්සේ කෙරෙහි නිසැක බවට පත්වූයේ, නිර්වාණ දර්ශන ඇත්තේ, අමෘතය සාක්ෂාත් කොට වාසය කරයි.
සාදු! සාදු!! සාදු!!!
භල්ලිකාදී විස්සක් වූ සූත්‍රයෝ නිමා වූහ.
සාමඤ්ඤ වග්ගෝ.
සාමඤ්ඤ වර්ගය යි.
