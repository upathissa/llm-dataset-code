ඛුද්දක නිකාය
ථේර ගාථා
7.1.5. සරභංගත්ථේරගාථා
7.1.5. සරභංග තෙරුන්ගේ ගාථා
487.සරේ හත්ථේහි භඤ්ජිත්වා කත්වාන කුටිමච්ඡිසං
තේන මේ සරභංගෝති නාමං සම්මුතියා අහු
487. ඉස්සර මං ඊ තණ අතින් කපාගෙන කුටිය හෙවිලි කර ගෙනයි හිටියෙ. ඒ නිසාමයි මට ‘සරභංග’ කියා කීවේ.
488.න මය්හං කප්පතේ අජ්ජ සරේ හත්ථේහි භඤ්ජිතුං
සික්ඛාපදා නෝ පඤ්ඤත්තා ගෝතමේන යසස්සිනා
488. ඒ වුණත් අද මට ඊ තණ අතින් කපන්න කැප නෑ. පැතුරුණු කීර්ති රාවය ඇති, අපගේ ගෞතම මුනිඳාණන් අපට ශික්ෂාපද පණවලා තියෙන්නෙ.
489.සකලං සමත්තං රෝගං සරභංගෝ නාද්දසං පුබ්බේ
සෝ’යං රෝගෝ දිට්ඨෝ වචනකරේනාතිදේවස්ස
489. මම සරභංග, ඒත් මීට කළින් මේ සකල සංසාර රෝගයන් මේ විදිහට මං දැක්කෙ නෑ. දේවාතිදේව වූ බුදු සමිඳාණන්ගේ වචනයට අනුව කටයුතු කරන කොට මං ඒ සියලු රෝග අවබෝධ කරගත්තා.
490.යේනේව මග්ගේන ගතෝ විපස්සී
යේනේව මග්ගේන සිඛී ච වෙස්සභූ
කකුසන්ධකෝණාගමනා ච කස්සපෝ
තේනඤ්ජසේන අගමාසි ගෝතමෝ
490. විපස්සී, සිඛී, වෙස්සභූ, කකුසඳ, කෝණාගමන, කස්සප යන බුදුවරයන් වහන්සේලා යම් මාවතකින් වැඩම කළ සේක් නම් ඒ මාවතෙන්මයි අපගේ ගෞතම සමිඳාණන් වැඩම කළේ.
491.වීතතණ්හා අනාදානා සත්ත බුද්ධා ඛයෝගධා
යේහයං දේසිතෝ ධම්මෝ ධම්මභූතේහි තාදිහි
491. නිවනෙහි පිහිටි බුදුරජාණන් වහන්සේලා හත් නමයි. උන්වහන්සේලා තුළ තෘෂ්ණාව නෑ. උපාදාන නෑ. ධර්මය තුළින් ඉපදුණේ. අකම්පිත සිත් ඇති උන්වහන්සේලා තමයි මේ ධර්මය මතු කර දෙන්නෙ.
492.චත්තාරි අරියසච්චානි අනුකම්පාය පාණිනං
දුක්ඛං සමුදයෝ මග්ගෝ නිරෝධෝ දුක්ඛසංඛයෝ
492. සත්වයන් කෙරෙහි අනුකම්පාවෙන්මයි ධර්මය දේශනා කරන්නේ. ඒ ධර්මය නම් දුක, දුකේ හටගැනීම, දුක නැතිවීම, දුක නැතිවීමේ මාර්ගය යන චතුරාර්ය සත්‍යයයි.
493.යස්මිං නිවත්තතේ දුක්ඛං සංසාරස්මිං අනන්තකං
භේදා ඉමස්ස කායස්ස ජීවිතස්ස ච සංඛයා
අඤ්ඤෝ පුනබ්භවෝ නත්ථි සුවිමුත්තෝම්හි සබ්බධී’ති
493. යම් කෙනෙකුගේ ජීවිතය තුළ මේ නිමක් නැති සසර දුක නැති නම් එයාගේ ජීවිතය ගෙවිල ගිහින් කය බිඳී ගියාට පස්සේ එයාට පුනර්භවයක් නෑ. මාත් ඒ වගේ කෙනෙක්. හැම දෙයකින්ම නිදහස් වෙලයි ඉන්නෙ.
ඉත්ථං සුදං ආයස්මා සරභංගෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් සරභංග නම් රහත් මුනිඳුන් වදාළ ගාථාවන්ය.
තස්සුද්දානං –
සුන්දරසමුද්දෝ ථේරෝ ථේරෝ ලකුණ්ටකභද්දියෝ
භද්දෝ ථේරෝ ච සෝපාකෝ සරභංගෝ මහාඉසි
සත්තතේ පඤ්චකා ථේරා ගාථායෝ පඤ්චතිංසතී‘ති.
සත්තකනිපාතෝ නිට්ඨිතෝ.
ගාථා හත බැගින් වදාළ කොටස නිමා විය.
