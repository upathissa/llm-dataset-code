අංගුත්තර නිකාය
සත්තක නිපාතෝ
7.1.3.4. දුතිය භික්ඛු අපරිහානීය සුත්තං
7.1.3.4. භික්ෂුව නොපිරිහෙන කරුණු ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
සත්ත වෝ භික්ඛවේ, අපරිහානීයේ ධම්මේ දේසිස්සාමි. තං සුණාථ ....(පෙ).... කතමේ ච භික්ඛවේ, සත්ත අපරිහානීයා ධම්මා:
මහණෙනි, ඔබට සප්ත අපරිහානීය ධර්මයන් දෙසන්නෙමි. එය අසව්. ….(පෙ)…. මහණෙනි, ඒ සප්ත අපරිහානීය ධර්මයෝ මොනවා ද?
යාවකීවඤ්ච භික්ඛවේ, භික්ඛූ න කම්මාරාමා භවිස්සන්ති, න කම්මාරාමතං අනුයුත්තා, වුද්ධියේව භික්ඛවේ, භික්ඛූනං පාටිකංඛා නෝ පරිහානි.
යාවකීවඤ්ච භික්ඛවේ, භික්ඛූ න භස්සාරාමා භවිස්සන්ති ....(පෙ).... න නිද්දාරාමා භවිස්සන්ති ....(පෙ).... න සංගණිකාරාමා භවිස්සන්ති ....(පෙ).... න පාපිච්ඡා භවිස්සන්ති න පාපිකානං ඉච්ඡානං වසං ගතා ....(පෙ).... න පාපමිත්තා භවිස්සන්ති න පාපසහායා න පාපසම්පවංකා ....(පෙ).... න ඕරමත්තකේන විසේසාධිගමේන අන්තරාවෝසානං ආපජ්ජිස්සන්ති, වුද්ධියේව භික්ඛවේ, භික්ඛූනං පාටිකංඛා නෝ පරිහානි.
මහණෙනි, යම්තාක් භික්ෂූහු බාහිර වැඩකටයුතුවලට ඇලී නොවසත් ද, බාහිර වැඩකටයුතුවල නැවත නැවත නොයෙදී සිටිත් ද, මහණෙනි, එසේ ඇති කල්හී භික්ෂූන්ගේ දියුණුවක් ම කැමති විය යුත්තේ ය. පරිහානියක් නොවේ. මහණෙනි, යම්තාක් භික්ෂූහු කතාවෙහි නොඇලී වසන්නාහු ද, ….(පෙ)…. නින්දෙහි නොඇලී වසන්නාහු ද, ….(පෙ)…. පිරිස් සමඟ නොඇලී වසන්නාහු ද, ….(පෙ)…. පවිටු ආශා නැති ව සිටින්නාහු ද, පවිටු ආශාවන්ගේ වසඟයට නොගියාහු ද, ….(පෙ)…. පාප මිත්‍රයන් නැති ව සිටින්නාහු ද, පාපී යහළුවන් නැත්තාහු ද, පාපී යහළුවන්ගේ ඇසුරට නැඹුරු නොවන්නාහු ද, ….(පෙ)…. ස්වල්ප වූ විශේෂ අධිගමයක් හේතුවෙන් ඉදිරි දියුණුව නැති නොකර ගන්නාහු ද, මහණෙනි, එසේ ඇති කල්හී භික්ෂූන්ගේ දියුණුවක් ම කැමති විය යුත්තේ ය. පරිහානියක් නොවේ.
යාවකීවඤ්ච භික්ඛවේ, ඉමේ සත්ත අපරිහානීයා ධම්මා භික්ඛූසු ඨස්සන්තී, ඉමේසු ච සත්තසු අපරිහානීයේසු ධම්මේසු භික්ඛූ සන්දිස්සන්ති, වුද්ධියේව භික්ඛවේ, භික්ඛූනං පාටිකංඛා නෝ පරිහානීති.
මහණෙනි, යම්තාක් කල් භික්ෂූන් තුළ මේ සප්ත අපරිහානීය ධර්මයෝ පවතිත් ද, මේ සප්ත අපරිහානීය ධර්මයන් තුළ ත්, භික්ෂූහු දකින්නට ලැබෙත් ද, මහණෙනි, එසේ ඇති කල්හී භික්ෂූන්ගේ දියුණුවක් ම කැමති විය යුත්තේ ය. පරිහානියක් නොවෙයි.
සාදු! සාදු!! සාදු!!!
දුතිය භික්ඛු අපරිහානීය සූත්‍රය නිමා විය.
