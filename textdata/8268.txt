අංගුත්තර නිකාය
දසක නිපාතෝ
10.2.3.1. ආකංඛෙය්‍ය සුත්තං
10.2.3.1. කැමති වන්නේ නම් යනුවෙන් වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ, තත්‍ර ඛෝ භගවා භික්ඛු ආමන්තේසි භික්ඛවෝති: භදන්තේති තේ භික්ඛු භගවතෝ පච්චස්සෝසුං. භගවා ඒතදවෝච. සම්පන්නසීලා භික්ඛවේ විහරථ සම්පන්නපාතිමොක්ඛා, පාතිමොක්ඛසංවරසංවුතා විහරථ ආචාර ගෝචරසම්පන්නා, අණුමත්තේසු වජ්ජේසු භයදස්සාවිනෝ සමාදාය සික්ඛථ සික්ඛාපදේසු.
එක් සමයක භාග්‍යවතුන් වහන්සේ සැවැත් නුවර ජේතවන නම් වූ අනේපිඬු සිටාණන් විසින් කරවන ලද ආරාමයෙහි වැඩ වසන සේක. එකල්හී භාග්‍යවතුන් වහන්සේ ‘මහණෙනි’ යි කියා භික්ෂූන් ඇමතූ සේක. ‘පින්වතුන් වහන්සැ’යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
“මහණෙනි, සීලයෙන් යුක්ත ව වසව්. ප්‍රාතිමෝක්ෂයෙන් යුක්ත ව වසව්. ප්‍රාතිමෝක්ෂ සංවරයෙන් සංවර ව වසව්. මනා ඇවතුම් පැවතුම් ඇති ව, අණුමාත්‍ර වූ වරදෙහි ත් බිය දකිමින්, ශික්ෂාපදයන් සමාදන් ව හික්මෙව්.
1. ආකංඛෙය්‍ය චේ භික්ඛවේ භික්ඛු “සබ්‍රහ්මචාරීනං පියෝ චස්සං මනාපෝ ච ගරු ච භාවනීයෝ චා”ති. සීලෙස්වේවස්ස පරිපූරකාරී අජ්ඣත්තං. චේතෝසමථමනුයුත්තෝ අනිරාකතජ්ඣානෝ විපස්සනාය සමන්නාගතෝ බ්‍රෑහේතා සුඤ්ඤාගාරානං.
1. ඉදින් මහණෙනි, භික්ෂුවක් ‘මම් සබ්‍රහ්මචාරීන් වහන්සේලාට ප්‍රිය වන්නෙක් වෙම්වා! මනාප වන්නෙක් වෙම්වා! ගරු බුහුමන් සහිත වන්නෙක් වෙම්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. තමා තුළ චිත්ත සමථය ද ඇති කරගනිමින්, ධ්‍යානයෙන් බැහැර නොවී විදර්ශනාවෙන් ද යුතු ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
2. ආකංඛෙය්‍ය චේ භික්ඛවේ භික්ඛු “ලාභී අස්සං චීවර පිණ්ඩපාතසේනාසනගිලානප්පච්චයභේසජ්ජපරික්ඛාරාන”න්ති. සීලෙස්වේවස්ස පරිපූරකාරී අජ්ඣත්තං චේතෝසමථමනුයුත්තෝ අනිරාකතජ්ඣානෝ විපස්සනාය සමන්නාගතෝ බ්‍රෑහේතා සුඤ්ඤාගාරානං.
2. ඉදින් මහණෙනි, භික්ෂුවක් ‘මම් සිවුරු, පිණ්ඩපාත, සේනාසන, ගිලන්පස, බෙහෙත් පිරිකර ලබන්නෙක් වෙම්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. තමා තුළ චිත්ත සමථය ද ඇති කරගනිමින්, ධ්‍යානයෙන් බැහැර නොවී විදර්ශනාවෙන් ද යුතු ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
3. ආකංඛෙය්‍ය චේ භික්ඛවේ භික්ඛු “යේසාහං පරිභුජ්ඣාමි චීවරපිණ්ඩපාතසේනාසනගිලානපච්චයභේසජ්ජපරික්ඛාරං, තේසං තේ කාරා මහප්ඵලා අස්සු මහානිසංසා”ති සීලෙස්වේවස්ස පරිපූරකාරී ....(පෙ).... බ්‍රෑහේතා සුඤ්ඤාගාරානං.
3. ඉදින් මහණෙනි, භික්ෂුවක් ‘මම් යම් දායකයෙකුගෙන් ලැබෙන සිවුරු, පිණ්ඩපාත, සේනාසන, ගිලන්පස, බෙහෙත් පිරිකර ආදිය පරිහරණය කරන්නෙම් ද, ඔවුන්ගේ ඒ සත්කාරයෝ මහත්ඵල මහානිසංස වෙත්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. ….(පෙ)…. ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
4. ආකංඛෙය්‍ය චේ භික්ඛවේ භික්ඛු “යේ මේ පේතා ඤාතිසාලෝහිතා කාලකතා පසන්නචිත්තා අනුස්සරන්ති, තේසං තං මහප්ඵලං අස්ස මහානිසංස”න්ති සීලෙස්වේවස්ස පරිපූරකාරී ....(පෙ).... බ්‍රෑහේතා සුඤ්ඤාගාරානං.
4. ඉදින් මහණෙනි, භික්ෂුවක් ‘මාගේ යම් ලේ නෑ කෙනෙක් කළුරිය කළාහු වෙත් ද, ඔවුහු පහන් සිතින් සිහි කරත් ද, ඔවුන්ගේ ඒ සිහිකිරීම මහත්ඵල මහානිශංසයක් වේවා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. ….(පෙ)…. ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
5. ආකංඛෙය්‍ය චේ භික්ඛවේ භික්ඛු “සන්තුට්ඨෝ අස්සං ඉතරීතරචීවරපිණ්ඩපාතසේනාසනගිලානපච්චයභේසජ්ජපරික්ඛාරේනා”ති. සීලෙස්වේවස්ස පරිපූරකාරී ....(පෙ).... බ්‍රෑහේතා සුඤ්ඤාගාරානං.
5. ඉදින් මහණෙනි, භික්ෂුවක් ‘මම් ලද සිවුරෙකින්, පිණ්ඩපාතයකින්, සෙනසුනකින්, ගිලන්පස බෙහෙත් පිරිකරකින්, ලද ලද දෙයින් සතුටු වන්නෙක් වෙම්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. ….(පෙ)…. ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
6. ආකංඛෙය්‍ය චේ භික්ඛවේ භික්ඛු “ඛමෝ අස්සං සීතස්ස උණ්හස්ස ජිඝච්ඡාය පිපාසාය ඩංසමකසවාතාතපසිරිංසපසම්ඵස්සානං දුරුත්තානං දුරාගතානං වචනපථානං උප්පන්නානං. සාරීරිකානං වේදනානං දුක්ඛානං තිප්පානං ඛරානං කටුකානං අසාතානං අමනාපානං පාණහරානං අධිවාසකජාතිකෝ අස්සන්ති සීලෙස්වේවස්ස පරිපූරකාරී ....(පෙ).... බ්‍රෑහේතා සුඤ්ඤාගාරානං.
6. ඉදින් මහණෙනි, භික්ෂුවක් ‘මම් සීතල ද, ඌෂ්ණය ද, කුසගින්න ද, පිපාසය ද, මැසි මදුරු අව් සුළං සර්පාදීන්ගේ කටුක පහස ද ඉවසන සුළු වෙම්වා! නපුරු කොට කියූ, නපුරු ලෙස පැමිණි දරුණු වචනයන් ද, හටගත්තා වූ දරුණු දුකින් යුතු, රළු වූ, කටුක වූ, අමිහිරි වූ, අමනාප වූ, ප්‍රාණය නිරුද්ධ වන තරම් වූ ශාරීරික වේදනාවන් ඉවසන සුළු කෙනෙක් වෙම්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. ….(පෙ)…. ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
7. ආකංඛෙය්‍ය චේ භික්ඛවේ භික්ඛු “අරති රති සහෝ අස්සං, න ච මං අරති රති සහෙය්‍ය, උප්පන්නං අරති රතිං අභිභුය්‍ය අභිභුය්‍ය විහරෙය්‍ය”න්ති, සීලෙස්වේවස්ස පරිපූරකාරී ....(පෙ).... බ්‍රෑහේතා සුඤ්ඤාගාරානං.
7. ඉදින් මහණෙනි, භික්ෂුවක් ‘මම් කුසල් දහම්වල නොඇලෙන ගතිය ත්, කාමයෙහි ඇලෙන ගතිය ත් අභියස දරාගැනීමේ ශක්තිය ඇත්තෙක් වෙම්වා! ඒ කුසල අරතිය හා කාම රතිය මාව යටකරගෙන නොයාවා! හටගත්තා වූ ඒ අරතිය ත්, රතිය ත් මැඬ මැඬ වාසය කරන්නෙක් වෙම්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. ….(පෙ)…. ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
8. ආකංඛෙය්‍ය චේ භික්ඛවේ භික්ඛු “භයභේරව සහෝ අස්සං, නච මං භයභේරවෝ සහෙය්‍ය, උප්පන්නං භයභේරවං අභිභුය්‍ය අභිභුය්‍ය විහරෙය්‍ය”න්ති, සීලෙස්වේවස්ස පරිපූරකාරී ....(පෙ).... බ්‍රෑහේතා සුඤ්ඤාගාරානං.
8. ඉදින් මහණෙනි, භික්ෂුවක් ‘මම සිත බියට පත් කරවන බිහිසුණු අරමුණු අභියස දරාගත හැකි ශක්තිය ඇත්තෙක් වෙම්වා! සිත බියට පත් කරවන බිහිසුණු අරමුණු මාව යටකරගෙන නොයාවා! හටගත් සිත බියට පත් කරවන බිහිසුණු අරමුණු මැඬ මැඬ වාසය කරන්නෙක් වෙම්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. ….(පෙ)…. ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
9. ආකංඛෙය්‍ය චේ භික්ඛවේ භික්ඛු “චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී අස්සං අකිච්ඡලාභී අකසිරලාභී”ති, සීලෙස්වේවස්ස පරිපූරකාරී ....(පෙ).... බ්‍රෑහේතා සුඤ්ඤාගාරානං.
9. ඉදින් මහණෙනි, භික්ෂුවක් ‘මම මේ ජීවිතයේ දී පහසු විහරණය ලබන චිත්ත දියුණුවෙන් යුතු සතරක් වූ ධ්‍යානයන් කැමති සේ නිදුකින් ම, සුවසේ ම ලබන සුළු කෙනෙක් වෙම්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. ….(පෙ)…. ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
10. ආකංඛෙය්‍ය චේ භික්ඛවේ භික්ඛු “ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරෙය්‍ය”න්ති, සීලෙස්වේවස්ස පරිපූරකාරී අජ්ඣත්තං චේතෝසමථමනුයුත්තෝ අනිරාකතජ්ඣානෝ විපස්සනාය සමන්නාගතෝ බ්‍රෑහේතා සුඤ්ඤාගාරානං.
10. ඉදින් මහණෙනි, භික්ෂුවක් ‘මම ආශ්‍රවයන් ක්ෂය කිරීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මේ ජීවිතයේ දී ම තම විශිෂ්ට නුවණින් ඇත්දැක එය පැමිණ වෙසෙම්වා!’ යි කියා කැමැති වන්නේ ද, ඒ භික්ෂුව විසින් සීලය ම පරිපූර්ණ කරන්නෙක් වන්නේ ය. තමා තුළ චිත්ත සමථය ද ඇති කරගනිමින්, ධ්‍යානයෙන් බැහැර නොවී විදර්ශනාවෙන් ද යුතු ගුණදහම් වඩමින් ජනශූන්‍ය කුටි සෙනසුන් සේවනය කළ යුත්තේ ය.
සම්පන්නසීලා භික්ඛවේ විහරථ සම්පන්නපාතිමොක්ඛා, පාතිමොක්ඛසංවරසංවුතා විහරථ ආචාරගෝචරසම්පන්නෝ අණුමත්තේසු වජ්ජේසු භයදස්සාවිනෝ සමාදාය සික්ඛථ සික්ඛාපදේසු”තී. ඉති යං තං වුත්තං ඉදමේතං පටිච්ච වුත්තන්ති.
මහණෙනි, සීලයෙන් යුක්ත ව වසව්. ප්‍රාතිමෝක්ෂයෙන් යුක්ත ව වසව්. ප්‍රාතිමෝක්ෂ සංවරයෙන් සංවර ව වසව්. මනා ඇවතුම් පැවතුම් ඇති ව, අණුමාත්‍ර වූ වරදෙහි ත් බිය දකිමින්, ශික්ෂාපදයන් සමාදන් ව හික්මෙව්’ වශයෙන් යමක් කියන ලද්දේ ද, එය මෙකරුණ උදෙසා කියන ලද්දේ ය.”
සාදු! සාදු!! සාදු!!!
ආකංඛෙය්‍ය සූත්‍රය නිමා විය.
