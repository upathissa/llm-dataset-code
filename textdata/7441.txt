අංගුත්තර නිකාය
දසක නිපාතෝ
10.1.2.3. සඤ්ඤෝජන සුත්තං
10.1.2.3. ක්ලේශ බන්ධන ගැන වදාළ දෙසුම
(සාවත්ථියං)
සැවැත් නුවර දී ය ………..
දස ඉමානි භික්ඛවේ සංයෝජනානි, කතමානි දස: පඤ්චෝරම්භාගියානි සංයෝජනානි, පඤ්චුද්ධම්භාගියානි සංයෝජනානි.
“මහණෙනි, මේ සංයෝජනයෝ දසයකි. කවර දසයක් ද යත්; පහළ ලෝකයන්ට ඇදී යන ක්ලේශ බන්ධන පසකි. ඉහළ ලෝකයන්ට ඇදී යන ක්ලේශ බන්ධන පසකි.
කතමානි පඤ්චෝරම්භාගියානි සංයෝජනානි: සක්කායදිට්ඨි, විචිකිච්ඡා සීලබ්බතපරාමාසෝ, කාමච්ඡන්දෝ, බ්‍යාපාදෝති. ඉමානි පඤ්චෝරම්භාගිය සංයෝජනානි.
මහණෙනි, පහළ ලෝකයන්ට ඇදී යන ක්ලේශ බන්ධන පහ මොනවා ද? එනම්, සක්කාය දිට්ඨිය, විචිකිච්ඡාව, සීලබ්බත පරාමාස, කාමච්ඡන්දය සහ ව්‍යාපාදය යි. මේ වනාහී පහළ ලෝකයන්ට ඇදී යන පහක් වූ ක්ලේශ බන්ධනයෝ ය.
කතමානි පඤ්චුද්ධම්භාගියානි සංයෝජනානි: රූපරාගෝ, අරූපරාගෝ, මානෝ, උද්ධච්චං, අවිජ්ජා. ඉමානි ඛෝ පඤ්චුද්ධම්භාගියානි, සංයෝජනානි. ඉමානි ඛෝ භික්ඛවේ දසසංයෝජනානීති.
මහණෙනි, ඉහළ ලෝකයන්ට ඇදී යන ක්ලේශ බන්ධන පහ මොනවා ද? එනම්, රූපරාග, අරූපරාග, මානය, උද්ධච්චය සහ අවිද්‍යාවයි. මේ වනාහී ඉහළ ලෝකයන්ට ඇදී යන පහක් වූ ක්ලේශ බන්ධනයෝ ය.
මහණෙනි, දස සංයෝජන යනු මේවා ය.
සාදු! සාදු!! සාදු!!!
සංයෝජන සූත්‍රය නිමා විය.
