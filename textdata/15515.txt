ඛුද්දක නිකාය
ථේර ගාථා
5.1.6. නදීකස්සපත්ථේරගාථා
5.1.6. නදීකස්සප තෙරුන්ගේ ගාථා
340.අත්ථාය වත මේ බුද්ධෝ නදිං නේරඤ්ජරං අගා
යස්සාහං ධම්මං සුත්වාන මිච්ඡාදිට්ඨිං විවජ්ජයිං
340. බුදු සමිඳාණන් නේරංජරා ගං තෙරට වැඩම කළා. ඇත්තෙන්ම උන්වහන්සේ වැඩියේ මගේ යහපතටමයි. උන්වහන්සේගේ ධර්මය ඇසීමෙනුයි මං මිථ්‍යා දෘෂ්ටිය අත්හැරියේ.

341.යජිං උච්චාවචේ යඤ්ඤේ අග්ගිහුත්තං ජුහිං අහං
ඒසා සුද්ධිති මඤ්ඤන්තෝ අන්ධභූතෝ පුථුජ්ජනෝ
341. ඉස්සර මං හිටියෙ නුවණැසක් නැති අන්ධබාල පෘථග්ජනයෙක් හැටියට. මේක තමයි විසුද්ධි මාර්ගය කියලා හිතාගෙන ලොකු කුඩා හැම යාගයක්ම කළා. හැම ගිනි පූජාවක්ම කළා.

342.දිට්ඨිගහනපක්ඛන්නෝ පරාමාසේන මෝහිතෝ
අසුද්ධිං මඤ්ඤිසං සුද්ධිං අන්ධභූතෝ අවිද්දසු
342. නුවණැසක් නැතිව අවිද්‍යා සහගතව දෘෂ්ටිවලට හසුවෙලා මං හිටියේ. ඒවාම දැඩිකොට ගත්තා. මුළා වුණා. අශුද්ධ වූ දේ ගැන මට හිතුණේ ශුද්ධ දෙයක් හැටියටයි.

343.මිච්ඡාදිට්ඨි පහීනා මේ භවා සබ්බේ විදාලිතා
ජුහාමි දක්ඛිණෙය්‍යග්ගිං නමස්සාමි තථාගතං
343. දැන් මට ඒ මිථ්‍යා දෘෂ්ටිය නෑ. සෑම භවයක්ම නැති කළා. පුද පූජාවන් ලැබීමට සුදුසු බව නම් වූ ගිනි පූජාව තමයි දැන් කරන්නෙ. ඒ තථාගතයන් වහන්සේට මම නමස්කාර කරමි.

344.මෝහා සබ්බේ පහීනා මේ භවතණ්හා පදාලිතා
වික්ඛිණෝ ජාතිසංසාරෝ නත්ථි දානි පුනබ්භවෝ’ති
344. මගේ හැම මෝහයක්ම නැතිවෙලා ගියා. භව තණ්හාව නසා දැම්මා. ඉපදෙන සංසාරය නැතිවුණා. දැන් ඉතින් පුනර්භවයක් නෑ.

ඉත්ථං සුදං ආයස්මා නදීකස්සපෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් නදීකස්සප නම් රහත් මුනිඳුන් වදාළ ගාථාවන්ය.
