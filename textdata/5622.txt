සංයුත්ත නිකාය
සළායතන වග්ගෝ
10.1.5. පේම සුත්තං
10.1.5. ප්‍රේමය ගැන වදාළ දෙසුම
ඒකං සමයං ආයස්මා ච සාරිපුත්තෝ ආයස්මා ච මහාකොට්ඨිතෝ බාරාණසියං විහරන්ති ඉසිපතනේ මිගදායේ ....(පෙ).... කෝ නු ඛෝ ආවුසෝ, හේතු කෝ පච්චයෝ යේන තං අව්‍යාකතං භගවතාති? රූපේ ඛෝ ආවුසෝ අවිගතරාගස්ස අවිගතච්ඡන්දස්ස අවිගතපේමස්ස අවිගතපිපාසස්ස අවිගතපරිළාහස්ස අවිගතතණ්හස්ස: හෝති තථාගතෝ පරම්මරණාතිපිස්ස හෝති ....(පෙ).... නේව හෝති න න හෝති තථාගතෝ පරම්මරණාතිපිස්ස හෝති.
ඒ දිනවල ආයුෂ්මත් සාරිපුත්තයන් වහන්සේත්, ආයුෂ්මත් මහාකොට්ඨිතයන් වහන්සේත් වැඩසිටියේ බරණැස් නුවර ඉසිපතන නම් වූ මුවන්ගේ අභය භූමියේ ….(පෙ)…. ප්‍රිය ආයුෂ්මතුනි, භාග්‍යවතුන් වහන්සේ විසින් එය නොවදාළ හේතුව මොකක්ද? ප්‍රත්‍යය මොකක්ද? ප්‍රිය ආයුෂ්මතුනි, රූපය කෙරෙහි රාගය දුරු නොකළ, කැමැත්ත දුරු නොකළ, ප්‍රේමය දුරු නොකළ, පිපාසය දුරු නොකළ, දාහය දුරු නොකළ, තණ්හාව දුරු නොකළ කෙනාට තමයි “තථාගතයන් වහන්සේ මරණින් මතු ඇත” යන දෘෂ්ටිය ඇති වන්නේ ….(පෙ)…. “තථාගතයන් වහන්සේ මරණින් මතු ඇත්තේත් නැත, නැත්තේත් නැත” යන දෘෂ්ටිය ඇති වන්නේ.
වේදනාය අවිගතරාගස්ස අවිගතච්ඡන්දස්ස අවිගතපේමස්ස අවිගතපිපාසස්ස අවිගතපරිළාහස්ස අවිගතතණ්හස්ස ....(පෙ).... සඤ්ඤාය ....(පෙ).... සඤ්ඛාරේසු ....(පෙ).... විඤ්ඤාණේ අවිගතරාගස්ස අවිගතච්ඡන්දස්ස අවිගතපේමස්ස අවිගතපිපාසස්ස අවිගතපරිළාහස්ස අවිගතතණ්හස්ස හෝති තථාගතෝ පරම්මරණාතිපිස්ස හෝති ....(පෙ).... නේව හෝති න න හෝති තථාගතෝ පරම්මරණාතිපිස්ස හෝති.
විඳීම කෙරෙහි රාගය දුරු නොකළ, කැමැත්ත දුරු නොකළ, ප්‍රේමය දුරු නොකළ, පිපාසය දුරු නොකළ, දාහය දුරු නොකළ, තණ්හාව දුරු නොකළ කෙනාට තමයි ….(පෙ)…. සඤ්ඤාව ….(පෙ)…. සංස්කාර ….(පෙ)…. විඤ්ඤාණය කෙරෙහි රාගය දුරු නොකළ, කැමැත්ත දුරු නොකළ, ප්‍රේමය දුරු නොකළ, පිපාසය දුරු නොකළ, දාහය දුරු නොකළ, තණ්හාව දුරු නොකළ කෙනාට තමයි “තථාගතයන් වහන්සේ මරණින් මතු ඇත” යන දෘෂ්ටිය ඇති වන්නේ ….(පෙ)…. “තථාගතයන් වහන්සේ මරණින් මතු ඇත්තේත් නැත, නැත්තේත් නැත” යන දෘෂ්ටිය ඇති වන්නේ.
රූපේ ච ඛෝ ආවුසෝ විගතරාගස්ස විගතඡන්දස්ස විගතපේමස්ස විගතපිපාසස්ස විගතපරිළාහස්ස විගතතණ්හස්ස හෝති තථාගතෝ පරම්මරණාතිපිස්ස න හෝති ....(පෙ).... නේව හෝති න න හෝති තථාගතෝ පරම්මරණාතිපිස්ස න හෝති. වේදනාය ....(පෙ).... සඤ්ඤාය ....(පෙ).... සංඛාරේසු ....(පෙ).... විඤ්ඤාණේ විගතරාගස්ස විගතච්ඡන්දස්ස විගතපේමස්ස විගතපිපාසස්ස විගතපරිළාහස්ස විගතතණ්හස්ස හෝති තථාගතෝ පරම්මරණාතිපිස්ස න හෝති ....(පෙ).... නේව හෝති න න හෝති තථාගතෝ පරම්මරණාතිපිස්ස න හෝති. අයං ඛෝ ආවුසෝ, හේතු අයං පච්චයෝ යේන තං අව්‍යාකතං භගවතාති.
ප්‍රිය ආයුෂ්මතුනි, රූපය කෙරෙහි රාගය දුරු කළ, කැමැත්ත දුරු කළ, ප්‍රේමය දුරු කළ, පිපාසය දුරු කළ, දාහය දුරු කළ, තණ්හාව දුරු කළ කෙනාට තමයි “තථාගතයන් වහන්සේ මරණින් මතු ඇත” යන දෘෂ්ටිය ඇති නොවන්නේ. ….(පෙ)…. “තථාගතයන් වහන්සේ මරණින් මතු ඇත්තේත් නැත, නැත්තේත් නැත” යන දෘෂ්ටිය ඇති නොවන්නේ. විඳීම ….(පෙ)…. සඤ්ඤාව ….(පෙ)…. සංස්කාර ….(පෙ)…. විඤ්ඤාණය කෙරෙහි රාගය දුරු කළ, කැමැත්ත දුරු කළ, ප්‍රේමය දුරු කළ, පිපාසය දුරු කළ, දාහය දුරු කළ, තණ්හාව දුරු කළ කෙනාට තමයි “තථාගතයන් වහන්සේ මරණින් මතු ඇත” යන දෘෂ්ටිය ඇති නොවන්නේ. ….(පෙ)…. “තථාගතයන් වහන්සේ මරණින් මතු ඇත්තේත් නැත, නැත්තේත් නැත” යන දෘෂ්ටිය ඇති නොවන්නේ. ප්‍රිය ආයුෂ්මතුනි, යම් කරුණක් නිසා භාග්‍යවතුන් වහන්සේ විසින් මෙයට පිළිතුරු නොදුන්නා නම් එයට හේතුව මෙයයි. ප්‍රත්‍යය මෙයයි.
සාදු ! සාදු !! සාදු !!!
පේම සූත්‍රය නිමා විය.
