අංගුත්තර නිකාය
පඤ්චක නිපාතෝ
19. (4) ආරඤ්ඤකවග්ගෝ
19. (4) ආරඤ්ඤක වර්ගය
5.4.4.1. ආරඤ්ඤක සූත්‍රය
අරණ්‍යයෙහි වසන්නා ගැන වදාළ දෙසුම
පඤ්චිමේ භික්ඛවේ ආරඤ්ඤකා. කතමේ පඤ්ච:
මහණෙනි, මේ පස් දෙනා අරණ්‍යයෙහි වසන්නෝ ය. ඒ කවර පස් දෙනෙක් ද යත්;
මන්දත්තා මෝමුහත්තා ආරඤ්ඤකෝ හෝති. පාපිච්ඡෝ ඉච්ඡාපකතෝ ආරඤ්ඤකෝ හෝති. උම්මාදා චිත්තක්ඛේපා ආරඤ්ඤකෝ හෝති. වණ්ණිතං බුද්ධේහි බුද්ධසාවකේහීති අරඤ්ඤකෝ හෝති. අප්පිච්ඡතං යේව නිස්සාය, සන්තුට්ඨිං යේව නිස්සාය, සල්ලේඛං යේව නිස්සාය, පවිවේකං යේව නිස්සාය, ඉදමට්ඨිතං යේව නිස්සාය ආරඤ්ඤකෝ හෝති. ඉමේ ඛෝ භික්ඛවේ පඤ්ච ආරඤ්ඤකා.
නොවැටහීමෙන් යුතු තැනැත්තා මෝඩකම හේතුවෙන් ආරණ්‍යවාසික වෙයි. පාපී ආශාවෙන් යුතු පාපී ආශාවෙන් මඩනා ලද සිතින් යුතු වූයේ ආරණ්‍යවාසික වෙයි. උමතු වූයේ චිත්ත වික්ෂේපයෙන් යුතුව ආරණ්‍යවාසික වෙයි. බුදුරජුන් විසිනුත් බුද්ධශ්‍රාවකයන් විසිනුත් වර්ණනා කරන ලද්දේ යැයි ආරණ්‍යවාසික වෙයි. අල්පේච්ඡතාවය නිසා ම, ලද දෙයින් සතුටු වන නිසා ම, කෙලෙස් ගලවා දැමීම නිසා ම, හුදෙකලා විවේකය නිසා ම, මේ ප්‍රතිපදාව ම යහපත් ය යන කරුණ නිසා ම ආරණ්‍යවාසික වෙයි.
මහණෙනි, මේ පස් දෙනා අරණ්‍යයෙහි වසන්නෝ ය.
ඉමේසං ඛෝ භික්ඛවේ පඤ්චන්නං ආරඤ්ඤකානං ය්වායං ආරඤ්ඤකෝ අප්පිච්ඡතං යේව නිස්සාය, සන්තුට්ඨිං යේව නිස්සාය, සල්ලේඛං යේව නිස්සාය, පවිවේකං යේව නිස්සාය, ඉදමට්ඨිතං යේව නිස්සාය, ආරඤ්ඤකෝ හෝති, අයං ඉමේසං පඤ්චන්නං, ආරඤ්ඤකානං අග්ගෝ ච සෙට්ඨෝ ච මොක්ඛෝ ච උත්තමෝ ච පවරෝ ච.
මහණෙනි, මේ පස් වැදෑරුම් අරණ්‍යවාසිකයන් අතුරින් යම් අරණ්‍යවාසිකයෙක් අල්පේච්ඡතාවය නිසා ම, ලද දෙයින් සතුටු වන නිසා ම, කෙලෙස් ගලවා දැමීම නිසා ම, හුදෙකලා විවේකය නිසා ම, මේ ප්‍රතිපදාව ම යහපත් ය යන කරුණ නිසා ම ආරණ්‍යවාසික වෙයි ද මොහු මේ පස් වැදෑරුම් අරණ්‍යවාසිකයන් අතර අග්‍ර වූයේ ද, ශ්‍රේෂ්ඨ වූයේ ද, ප්‍රමුඛ වූයේ ද, උතුම් වූයේ ද, වඩාත් උතුම් වූයේ ද වෙයි.
සෙය්‍යථාපි භික්ඛවේ, ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩෝ තත්ථ අග්ගමක්ඛායති; ඒවමේව ඛෝ භික්ඛවේ ඉමේසං පඤ්චන්නං ආරඤ්ඤකානං ය්වායං ආරඤ්ඤකෝ අප්පිච්ඡතං යේව නිස්සාය, සන්තුට්ඨිං යේව නිස්සාය සල්ලේඛං යේව නිස්සාය, පවිවේකං යේව නිස්සාය, ඉදමට්ඨිතං යේව නිස්සාය ආරඤ්ඤකෝ හෝති, අයං ඉමේසං පඤ්චන්නං ආරඤ්ඤකානං අග්ගෝ ච සෙට්ඨෝ ච මොක්ඛෝ ච උත්තමෝ ච පවරෝ චාති.
මහණෙනි, යම් සේ ගවදෙනගෙන් කිරි ද, කිරෙන් දිහි ද, දිහියෙන් වෙඬරු ද, වෙඬරුවෙන් ගිතෙල් ද, ගිතෙලින් ගී මඬ ද ගන්නේ නම් එය එහි අග්‍ර යැයි කියනු ලැබේ. එසෙයින් ම මහණෙනි, මේ පස් වැදෑරුම් අරණ්‍යවාසිකයන් අතුරින් යම් අරණ්‍යවාසිකයෙක් අල්පේච්ඡතාවය නිසා ම, ලද දෙයින් සතුටු වන නිසා ම, කෙලෙස් ගලවා දැමීම නිසා ම, හුදෙකලා විවේකය නිසා ම, මේ ප්‍රතිපදාව ම යහපත් ය යන කරුණ නිසා ම ආරණ්‍යවාසික වෙයි ද මොහු මේ පස් වැදෑරුම් අරණ්‍යවාසිකයන් අතර අග්‍ර වූයේ ද, ශ්‍රේෂ්ඨ වූයේ ද, ප්‍රමුඛ වූයේ ද, උතුම් වූයේ ද, වඩාත් උතුම් වූයේ ද වෙයි.
සාදු! සාදු!! සාදු!!!
ආරඤ්ඤක සූත්‍රය නිමා විය.
5.4.4.2. පංසුකූලික සූත්‍රය
පාංශුකූලික ව වසන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ පංසුකූලිකා ....(පෙ)....
මහණෙනි, මේ පස් දෙනා පාංශුකූලික ව වසන්නෝ ය. ….(පෙ)….
5.4.4.3. පිණ්ඩපාතික සූත්‍රය
පිණ්ඩපාතික ව වසන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ පිණ්ඩපාතිකා ....(පෙ)....
මහණෙනි, මේ පස් දෙනා පිණ්ඩපාතික ව වසන්නෝ ය. ….(පෙ)….
5.4.4.4. රුක්ඛමූලික සූත්‍රය
රුක් සෙවණෙහි වසන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ රුක්ඛමූලිකා ....(පෙ)....
මහණෙනි, මේ පස් දෙනා රුක් සෙවණෙහි වසන්නෝ ය. ….(පෙ)….
5.4.4.5. සෝසානික සූත්‍රය
සොහොනෙහි වසන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ සෝසානිකා ....(පෙ)....
මහණෙනි, මේ පස් දෙනා සොහොනෙහි වසන්නෝ ය. ….(පෙ)….
5.4.4.6. අබ්භෝකාසික සූත්‍රය
එළිමහනෙහි වසන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ අබ්භෝකාසිකා ....(පෙ)....
මහණෙනි, මේ පස් දෙනා එළිමහනෙහි වසන්නෝ ය. ….(පෙ)….
5.4.4.7. නේසජ්ජික සූත්‍රය
හිඳින ඉරියව්වෙහි ම වසන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ නේසජ්ජිකා ....(පෙ)....
මහණෙනි, මේ පස් දෙනා හිඳින ඉරියව්වෙහි ම වසන්නෝ ය. ….(පෙ)….
5.4.4.8. යථාසන්ථතික සූත්‍රය
පළමු ලද අසුනෙහි ම වසන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ යථාසන්ථතිකා ....(පෙ)....
මහණෙනි, මේ පස් දෙනා පළමු ලද අසුනෙහි ම වසන්නෝ ය. ….(පෙ)….
5.4.4.9. ඒකාසනික සූත්‍රය
එක අසුනෙහි ම සිට දන් වළඳන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ඒකාසනිකා ....(පෙ)....
මහණෙනි, මේ පස් දෙනා එක අසුනෙහි ම සිට දන් වළඳන්නෝ ය. ….(පෙ)….
5.4.4.10. ඛලුපච්ඡාභත්තික සූත්‍රය
වළඳා නිම වූ පසු ලද කිසිවක් නොපිළිගන්නා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ඛලු‍පච්ඡාභත්තිකා ....(පෙ)....
මහණෙනි, මේ පස් දෙනා වළඳා නිම වූ පසු ලද කිසිවක් නොපිළි ගන්නෝ ය. ….(පෙ)….
5.4.4.11. පත්තපිණ්ඩික සූත්‍රය
පාත්‍රයට ලද පිඬු පමණක් පිළිගන්නා ගැන වදාළ දෙසුම
පඤ්චිමේ භික්ඛවේ පත්තපිණ්ඩිකා. කතමේ පඤ්ච:
මහණෙනි, මේ පස් දෙනා පාත්‍රයට ලද පිඬු පමණක් පිළිගන්නෝ ය. ඒ කවර පස් දෙනෙක් ද යත්;
මන්දත්තා මෝමුහත්තා පත්තපිණ්ඩිකෝ හෝති. පාපිච්ඡෝ ඉච්ඡාපකතෝ පත්තපිණ්ඩිකෝ හෝති. උම්මාදා චිත්තක්ඛේපා පත්තපිණ්ඩිකෝ හෝති. වණ්ණිතං බුද්ධේහි බුද්ධසාවකේහීති පත්තපිණ්ඩිකෝ හෝති. අප්පිච්ඡතං යේව නිස්සාය, සන්තුට්ඨිං යේව නිස්සාය, සල්ලේඛං යේව නිස්සාය, පවිවේකං යේව නිස්සාය, ඉදමට්ඨිතං යේව නිස්සාය, පත්තපිණ්ඩිකෝ හෝති. ඉමේ ඛෝ භික්ඛවේ පඤ්ච පත්තපිණ්ඩිකා.
නොවැටහීමෙන් යුතු තැනැත්තා මෝඩකම හේතුවෙන් පත්තපිණ්ඩික වෙයි. පාපී ආශාවෙන් යුතු පාපී ආශාවෙන් මඩනා ලද සිතින් යුතු වූයේ පත්තපිණ්ඩික වෙයි. උමතු වූයේ චිත්ත වික්ෂේපයෙන් යුතුව පත්තපිණ්ඩික වෙයි. බුදුරජුන් විසිනුත් බුද්ධශ්‍රාවකයන් විසිනුත් වර්ණනා කරන ලද්දේ යැයි පත්තපිණ්ඩික වෙයි. අල්පේච්ඡතාවය නිසා ම, ලද දෙයින් සතුටු වන නිසා ම, කෙලෙස් ගලවා දැමීම නිසා ම, හුදෙකලා විවේකය නිසා ම, මේ ප්‍රතිපදාව ම යහපත් ය යන කරුණ නිසා ම පත්තපිණ්ඩික වෙයි.
මහණෙනි, මේ පස් දෙනා පාත්‍රයට ලද පිඬු පමණක් පිළිගන්නෝ ය.
ඉමේසං ඛෝ භික්ඛවේ පඤ්චන්නං පත්තපිණ්ඩිකානං ය්වායං පත්තපිණ්ඩිකෝ අප්පිච්ඡතං යේව නිස්සාය, සන්තුට්ඨිං යේව නිස්සාය, සල්ලේඛං යේව නිස්සාය, පවිවේකං යේව නිස්සාය, ඉදමට්ඨිතං යේව නිස්සාය, පත්තපිණ්ඩිකෝ හෝති. අයං ඉමේසං පඤ්චන්නං පත්තපිණ්ඩිකානං අග්ගෝ ච සෙට්ඨෝ ච මොක්ඛෝ ච උත්තමෝ ච පවරෝ ච.
මහණෙනි, මේ පස් වැදෑරුම් පත්තපිණ්ඩිකයන් අතුරින් යම් පත්තපිණ්ඩිකයෙක් අල්පේච්ඡතාවය නිසා ම, ලද දෙයින් සතුටු වන නිසා ම, කෙලෙස් ගලවා දැමීම නිසා ම, හුදෙකලා විවේකය නිසා ම, මේ ප්‍රතිපදාව ම යහපත් ය යන කරුණ නිසා ම පත්තපිණ්ඩික වෙයි ද මොහු මේ පස් වැදෑරුම් පත්තපිණ්ඩිකයන් අතර අග්‍ර වූයේ ද, ශ්‍රේෂ්ඨ වූයේ ද, ප්‍රමුඛ වූයේ ද, උතුම් වූයේ ද, වඩාත් උතුම් වූයේ ද වෙයි.
සෙය්‍යාථාපි භික්ඛවේ ගවා ඛීරං ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩෝ තත්ථ අග්ගමක්ඛායති; ඒවමේව ඛෝ භික්ඛවේ ඉමේසං පඤ්චන්නං පත්තපිණ්ඩිකානං ය්වායං පත්තපිණ්ඩිකෝ අප්පිච්ඡතං යේව නිස්සාය, සන්තුට්ඨිං යේව නිස්සාය, සල්ලේඛං යේව නිස්සාය, පවිවේකං යේව නිස්සාය, ඉදමට්ඨිතං යේව නිස්සාය පත්තපිණ්ඩිකෝ හෝති, අයං ඉමේසං පඤ්චන්නං පත්තපිණ්ඩිකානං අග්ගෝ ච සෙට්ඨෝ ච මොක්ඛෝ ච උත්තමෝ ච පවරෝ චාති.
මහණෙනි, යම් සේ ගවදෙනගෙන් කිරි ද, කිරෙන් දිහි ද, දිහියෙන් වෙඬරු ද, වෙඬරුවෙන් ගිතෙල් ද, ගිතෙලින් ගී මඬ ද ගන්නේ නම් එය එහි අග්‍ර යැයි කියනු ලැබේ. එසෙයින් ම මහණෙනි, මේ පස් වැදෑරුම් පත්තපිණ්ඩිකයන් අතුරින් යම් පත්තපිණ්ඩිකයෙක් අල්පේච්ඡතාවය නිසා ම, ලද දෙයින් සතුටු වන නිසා ම, කෙලෙස් ගලවා දැමීම නිසා ම, හුදෙකලා විවේකය නිසා ම, මේ ප්‍රතිපදාව ම යහපත් ය යන කරුණ නිසා ම පත්තපිණ්ඩික වෙයි ද මොහු මේ පස් වැදෑරුම් පත්තපිණ්ඩිකයන් අතර අග්‍ර වූයේ ද, ශ්‍රේෂ්ඨ වූයේ ද, ප්‍රමුඛ වූයේ ද, උතුම් වූයේ ද, වඩාත් උතුම් වූයේ ද වෙයි.
සාදු! සාදු!! සාදු!!!
පත්තපිණ්ඩික සූත්‍රය නිමා විය.
ආරඤ්ඤකවග්ගෝ චතුත්ථෝ.
හතරවෙනි ආරඤ්ඤක වර්ගය අවසන් විය.
තස්සුද්දානං:
එහි පිළිවෙළ උද්දානය යි :
ආරඤ්ඤං පංසුපිණ්ඩං ච රුක්ඛසුසානේන අබ්භෝකාසිකං
නේසජ්ජං සන්ථතං ඒකාසනිකං ඛලු‍පච්ඡාපිණ්ඩිකේන චාති
ආරඤ්ඤක සූත්‍රය, පංසුකූලික සූත්‍රය, පිණ්ඩපාතික සූත්‍රය, රුක්ඛමූල සූත්‍රය, සෝසානික සූත්‍රය, අබ්භෝකාසික සූත්‍රය, නේසජ්ජික සූත්‍රය, යථාසන්ථතික සූත්‍රය, ඒකාසනික සූත්‍රය, ඛලුපච්ඡාභත්තික සූත්‍රය සහ පත්තපිණ්ඩික සූත්‍රය වශයෙන් මෙහි සූත්‍ර එකොළසකි.
