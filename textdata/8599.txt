අංගුත්තර නිකාය
චතුක්ක නිපාතෝ
4.2.4.8. සමණමචල - සඤ්ඤෝජන සුත්තං
4.2.4.8. ශ්‍රමණ අචල - සංයෝජන ගැන වදාළ දෙසුම
චත්තාරෝ’මේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
සමණමචලෝ, සමණපුණ්ඩරීකෝ, සමණපදුමෝ, සමණේසු සමණසුඛුමාලෝ.
ශ්‍රමණ අචල ය. ශ්‍රමණ පුණ්ඩරීක ය. ශ්‍රමණ පදුම ය. ශ්‍රමණයන් අතර ශ්‍රමණ සුකුමාල ය.
කථඤ්ච භික්ඛවේ පුග්ගලෝ සමණමචලෝ හෝති? ඉධ භික්ඛවේ භික්ඛු තිණ්ණං සඤ්ඤෝජනානං පරික්ඛයා සෝතාපන්නෝ හෝති අවිනිපාතධම්මෝ, නියතෝ සම්බෝධිපරායණෝ. ඒවං ඛෝ භික්ඛවේ පුග්ගලෝ සමණමචලෝ හෝති.
1. මහණෙනි, පුද්ගලයෙක් ශ්‍රමණ අචල වන්නේ කෙසේ ද? මහණෙනි, මෙහිලා භික්ෂුව සංයෝජන තුනක් ප්‍රහාණය කිරීමෙන් සෝතාපන්න වූයේ වෙයි. අපායෙහි නොවැටෙන ස්වභාව ඇත්තේ වෙයි. නියත වශයෙන් නිවන අවබෝධ කරන්නේ වෙයි. මහණෙනි, මෙසේ පුද්ගල තෙමේ ශ්‍රමණ අචල වූයේ වෙයි.
කථඤ්ච භික්ඛවේ පුග්ගලෝ සමණපුණ්ඩරීකෝ හෝති? ඉධ භික්ඛවේ භික්ඛු තිණ්ණං සඤ්ඤෝජනානං පරික්ඛයා රාගදෝසමෝහානං තනුත්තා සකදාගාමී හෝති, සකිදේව ඉමං ලෝකං ආගන්ත්වා දුක්ඛස්සන්තං කරෝති. ඒවං ඛෝ භික්ඛවේ පුග්ගලෝ සමණපුණ්ඩරීකෝ හෝති.
2. මහණෙනි, පුද්ගලයෙක් ශ්‍රමණ පුණ්ඩරීක වන්නේ කෙසේ ද? මහණෙනි, මෙහිලා භික්ෂුව තුන් සංයෝජනයක් ප්‍රහාණය කිරීමෙන් රාග, ද්වේෂ, මෝහ ආදියෙහි බලය දුර්වල කිරීමෙන් සකදාගාමී වෙයි. යළි මේ ලොවට එක් වරක් ම අවුත් දුක් අවසන් කරන්නේ වෙයි. මහණෙනි, මෙසේ මේ පුද්ගල තෙමේ ශ්‍රමණ පුණ්ඩරීක වූයේ වෙයි.
කථඤ්ච භික්ඛවේ පුග්ගලෝ සමණපදුමෝ හෝති? ඉධ භික්ඛවේ භික්ඛු පඤ්චන්නං ඕරම්භාගියානං සඤ්ඤෝජනානං පරික්ඛයා ඕපපාතිකෝ හෝති තත්ථ පරිනිබ්බායී අනාවත්තිධම්මෝ තස්මා ලෝකා. ඒවං ඛෝ භික්ඛවේ පුග්ගලෝ සමණපදුමෝ හෝති.
3. මහණෙනි, පුද්ගලයෙක් ශ්‍රමණ පදුම වන්නේ කෙසේ ද? මහණෙනි, මෙහිලා භික්ෂුව පංච ඕරම්භාගීය සංයෝජනයන් ප්‍රහාණය කිරීමෙන් සුද්ධාවාස බඹලොව ඕපපාතික ව උපදින්නේ වෙයි. නැවත ඒ ලොවින් පහළට නොවැටෙන ස්වභාවයෙන් යුතු වූයේ එහි ම පිරිනිවන් පාන්නේ වෙයි. මහණෙනි, මේ පුද්ගල තෙමේ ශ්‍රමණ පදුම වූයේ වෙයි.
කථඤ්ච භික්ඛවේ පුග්ගලෝ සමණේසු සමණසුඛුමාලෝ හෝති? ඉධ භික්ඛවේ භික්ඛු ආසවානං ඛයා ....(පෙ).... සච්ඡිකත්වා උපසම්පජ්ජ විහරති. ඒවං ඛෝ භික්ඛවේ පුග්ගලෝ සමණේසු සමණසුඛුමාලෝ හෝති.
4. මහණෙනි, පුද්ගලයෙක් ශ්‍රමණයන් අතර ශ්‍රමණ සුකුමාල වන්නේ කෙසේ ද? මහණෙනි, මෙහිලා භික්ෂුව ආශ්‍රවයන් ක්ෂය කිරීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මේ ජීවිතයේ දී ම තම විශිෂ්ට ඥානයෙන් පසක් කොට සමවැදී වසන්නේ වෙයි. මහණෙනි, මෙසේ මේ පුද්ගල තෙමේ ශ්‍රමණයන් අතර ශ්‍රමණ සුකුමාල වූයේ වෙයි.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයේ විද්‍යමාන ව සිටිති.
සාදු! සාදු!! සාදු!!!
සමණමචල – සඤ්ඤෝජන සූත්‍රය නිමා විය.
