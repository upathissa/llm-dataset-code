අංගුත්තර නිකාය
පඤ්චක නිපාතෝ
5.5.1.2. ධම්මසවණ සුත්තං
5.5.1.2. ධර්ම ශ්‍රවණය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ, ආනිසංසා ධම්මසවණේ. කතමේ පඤ්ච:
මහණෙනි, ධර්ම ශ්‍රවණයෙහි මේ අනුසස් පසකි. ඒ කවර පසක් ද යත්;
අස්සුතං සුණාති, සුතං පරියෝදපේති, කංඛං විතරති, දිට්ඨිං උජුං කරෝති, චිත්තමස්ස පසීදති. ඉමේ ඛෝ භික්ඛවේ, පඤ්ච ආනිසංසා ධම්මසවණේති.
නොඇසූ දේ අසන්නේ ය. ඇසූ දෙය වඩා ත් පැහැදිලි වන්නේ ය. සැක දුරු වන්නේ ය. දෘෂ්ටිය ඍජු වන්නේ ය. ඔහුගේ සිත පහදින්නේ ය.
මහණෙනි, මේ වනාහී ධර්ම ශ්‍රවණයෙහි අනුසස් පස යි.
සාදු! සාදු!! සාදු!!!
ධම්මසවණ සූත්‍රය නිමා විය.
