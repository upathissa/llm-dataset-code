ඛුද්දක නිකාය
පේතවත්ථු
4.1. අම්බසක්ඛර පේත වත්ථු
4.1. අම්බසක්ඛර ප්‍රේත වස්තුව
526.වේසාලී නාම නගරත්ථි වජ්ජීනං
තත්ථ අහු ලිච්ඡවි අම්බසක්ඛරෝ
දිස්වාන පේතං නගරස්ස බාහිරං
තත්ථේව පුච්ඡිත්ථ තං කාරණත්ථිකෝ
526. වජ්ජීන්ට අයත් විසාලා මහනුවර කියල නගරයක් තියෙනවා. එහි අම්බසක්ඛර කියල ලිච්ඡවී රජ කෙනෙක් හිටියා. ඔහු නගරයෙන් පිට හිටපු පෙරේතයෙක්ව දැක්කා. දැකලා විස්තර දැනගන්ට හිතාගෙන ඒ පෙරේතයාගෙන් මේ කරුණු ඇහුවා.
527.සෙය්‍යෝ නිසජ්ජා නයිමස්ස අත්ථි
අභික්කමෝ නත්ථි පටික්කමෝ වා
අසිතපීතඛායිතවත්ථභෝගා
පරිචාරිකා සාපි ඉමස්ස නත්ථි
527. මේ ප්‍රේතයාට නින්දක් නෑ. වාඩිවෙලා සිටීමක් නෑ. ඉදිරියට ඒමක් නෑ. ආපසු යාමක් නෑ. ආහාරපාන රස විඳීමක්, ඇඳුම් පාවිච්චියක් නෑ. මෙයාට උදව් කරන්න කෙනෙකුත් නෑ.
528.යේ ඤාතකා දිට්ඨසුතා සුහජ්ජා
අනුකම්පකා යස්ස පුබ්බේ අහේසුං
දට්ඨුම්පි තේ දානි න තං ලභන්ති
විරාධිතත්තෝ හි ජනේන තේන
528. මේ පෙරේතයාට ඉස්සර මනුස්ස ජීවිතයේදී නෑදෑයො හිටියා. ඇසු දුටු සුහද මිතුරන් හිටියා. දැන් ඒ කවුරුවත් දැක ගන්ටවත් නෑ. ඒ ජනයා විසින් මෙයාව අත්හැර දැමූ බවක් තමයි තියෙන්නෙ.
529.න ඔග්ගතත්තස්ස භවන්ති මිත්තා
ජහන්ති මිත්තා විකලං විදිත්වා
අත්ථඤ්ච දිස්වා පරිචාරයන්ති
බහූ ච මිත්තා උග්ගතත්තස්ස හොන්ති
529. ධනයෙන් පිරිහුණු කෙනෙකුට යාළු මිත්‍රයො නෑ. විනාශයට පත් වුන බව දැනගත්තු ගමන් මිතුරන් එයාව අත්හරිනවා. සල්ලි තියෙන කෙනාව දැක්ක ගමන් යාළුවෝ පිරිවරා ගන්නවා. ධනසම්පත්වලින් දියුණු වුන කෙනෙකුට ඕනෑතරම් යාළුවෝ ඉන්නවා.
530.නිහීනත්තෝ සබ්බභෝගේහි කිච්ඡෝ
සම්මක්ඛිතෝ සම්පරිහින්න ගත්තෝ
උස්සාවබින්දූව පලිප්පමානෝ
අජ්ජ සුවේ ජීවිතස්සූපරෝධෝ
530. සියළු සම්පත්වලින් පිරිහිලා නිහීන ආත්මයක් ලැබුවට පස්සෙ දුකෙන් ඉන්ට තියෙන්නෙ. ලේ වැකුන ශරීරයක් ඇතිව අත පය බිඳගෙනයි ඉන්නෙ. මෙයාගෙ ජීවිතය අද හෙටවත් විශ්වාස නෑ. තණ අග රැඳුන පිනි බිංදුවක් වගේ මේ ජීවිතයේ අවසානය රැඳිල තියෙන්නෙ.
531.ඒතාදිසං උත්තමකිච්ඡපත්තං
උත්තාසිතං පුචිමන්දස්ස සූලේ
අථ ත්වං ​කේන වණ්ණේන වදේසි යක්ඛ
ජීව භෝ ජීවිතමේව සෙය්‍යෝති
531. එම්බා යක්ෂය, මේ විදිහට ඉතා දරුණු දුකට පත්වෙලා කොහොඹ උලක නග්ගවලා ඉන්නෙ. එහෙම කෙනෙකුට ඇයි ඔබ ‘ජීවත් වෙන්න, ජීවත් වෙන්න’ කියල ‘ජීවිතයම තමයි ශ්‍රේෂ්ඨ වෙන්නෙ’ කියල කියන්නෙ මොන කරුණක් මතද?
532.සාලෝහිතා ඒස අහෝසි මය්හං
අහං සරාමි පුරිමාය ජාතියා
දිස්වා ච මේ කාරුඤ්ඤමහෝසි රාජ
මා පාපධම්මෝ නිරයං පතායං
532. පින්වත් රජතුමනි, මේ පුරුෂයා මගේ ලේ ඤාතියෙක්. මට පෙර ආත්මභාව සිහි කරන්ට පුළුවනි. එහෙම දැකලා මට මොහු ගැන කරුණාවක් ඇති වුනා. පාපී ගති ඇති මේ පුද්ගලයා නිරයේ වැටෙන්න නම් එපා කියල.
533.ඉතෝ චුතෝ ලිච්ඡවි ඒස පෝසෝ
සත්තුස්සදං නිරයං ​ඝෝරරූපං
උප්පජ්ජති දුක්කතකම්මකාරී
මහාහිතාපං කටුකං භයානකං
533. ලිච්ඡවී රජතුමනි, මේ පුද්ගලයා මෙතැනින් චුත වෙලා යන්නෙ අතිභයානක වූ සත්තුස්සද කියන නිරයටයි. එහේ පව් කරපු උදවියට මහා භයානක කටුක දැවිලි තැවිලි ඇති දුක් උපදිනවා.
534.අනේකභාගේන ගුණේණ සෙ‍ය්‍යෝ
අයමේව සූලෝ නිරයේන තේන
ඒකන්තදුක්ඛං කටුකං භයානකං
ඒකන්තතිප්පං නිරයං පතායං
534. මේ පුද්ගලයා භයානක ඒකාන්ත දුක් ඇති කටුක දුක් සහිත වූ නිරයට වැටෙනවා. ඔහුට ඒ මහා නරකාදියට වඩා නොයෙක් ගුණයෙන් මේ හුළමයි උතුම්.
535.ඉදඤ්ච සුත්වා වචනං මමේසෝ
දුක්ඛූපනීතෝ විජහෙ‍ය්‍ය පාණං
තස්මා අහං සන්තිකේ න භණාමි
මා මේ කතෝ ජීවිතස්සූපරෝධෝ
535. මේ තැනැත්තා ඔය කාරණාව ගැන මං කියන දේ ඇසුවොත් දුක වැඩිකමට ප්‍රාණය අත් හරිනවා. මං ඒ නිසා මෙයා ළඟ කියන්නෙ නැත්තෙ මෙයාගෙ ජීවිතය නිරුද්ධ වෙන්ට එපා කියන අදහස නිසයි.
536.අඤ්ඤාතෝ ඒසෝ පුරිසස්ස අත්ථෝ
අඤ්ඤම්පි ඉච්ඡාමසේ පුච්ඡිතුං තුවං
ඔකාසකම්මං සචේ නෝ කරෝසි
පුච්ඡාමි තං න ච නෝ කුජ්ඣිතබ්බං
536. මේ පුරුෂයා පිළිබඳව වූ කාරණාව මං දැන් තේරුම් ගත්තා. මං ඔබ ගෙන් වෙන කාරණේකුත් දැනගන්න සතුටුයි. ඒ ගැන අසන්නට අපට අවසර දෙන්න. අපි මේ ගැන අහනවා කියල කේන්ති ගන්ට එපා.
537.අද්ධා පටිඤ්ඤා මේ තදා අහු
නාචික්ඛනා අප්පසන්තස්ස හෝති
අකාමා සද්ධෙ‍ය්‍යවචෝති කත්වා
පුච්ඡස්සු මං කාමං යථා විසය්හං
537. ඇත්තෙන්ම එදා මගේ ප්‍රතිඥාවක් තිබුනා. පැහැදිලා නැති කෙනෙකුට කියන්නෙ නෑ කියල. දැන් මං අකැමති වුනත් ඔබ මාව ඇදහිය යුතු වචන ඇති කෙනෙක් විදිහට සලකනවා නෙව. කැමති දෙයක් අහන්න. පුළුවන් හැටියට විසඳන්නම්.
538.යං කිඤ්චාහං චක්ඛුනා පස්සිස්සාමි
සබ්බම්පි තාහං අභිසද්දහෙ‍ය්‍යං
දිස්වාන තං නෝපි චේ සද්දහෙ‍ය්‍
කරෙ‍ය්‍යාසි මේ යක්ඛ නියස්සකම්මංයං
538. පින්වත් යක්ෂය, මං යම්කිසි දෙයක් ඇසින් දකිනවා නම් ඒ හැම දෙයක්ම මට විශ්වාස කරන්ට පුළුවනි. ඉදින් ඇස් දෙකෙන්ම දැකලත් ඒක මං අදහන්නෙ නැත්නම් එතකොට ඔබ එයට මට නිග්‍රහ කර්මය කරන්න.
539.සච්චප්පටිඤ්ඤා තව මේසා හෝතු
සුත්වාන ධම්මං ලභස්සුප්පසාදං
අඤ්ඤත්ථිකෝ නෝ ච පදුට්ඨචිත්තෝ
යං තේ සුතං අසුතං චාපි ධම්මං
සබ්බං ආචික්ඛිස්සං යථා පජානං
539. ඔබගේ ඔය ප්‍රතිඥාව මට සත්‍යයක්ම වේවා! දූෂිත වූ සිතකින් තොරව යමක් අවබෝධ කර ගැනීමේ අදහසින් ම මේ ධර්මය අහලා පැහැදීම ඇති කරගන්න. ඔබතුමා විසින් අසපු දේවල් වෙන්ට පුළුවනි. නාසපු දේවල් වෙන්ට පුළුවනි. මං තේරුම් ගත් විදිහට හැමදෙයක්ම කියන්නම්.
540.සේතේන අස්සේන අලංකතේන
උපයාසි සුලාවුතකස්ස සන්තිකේ
යානං ඉදං අබ්භුතං දස්සනෙ‍ය්‍යං
කිස්සේතං කම්මස්ස අයං විපාකෝ
540. සුදු අශ්වයන් යෙදූ අලංකාර යානයකින් මේ හුල තිබ්බ කෙනා ළඟට එන්නෙ. මේක අද්භූත යානයක්. දර්ශනීයයයි. මේ විපාකය මොන කර්මයකින් ලැබුණු එකක්ද?
541.වේසාලියං තස්ස නගරස්ස මජ්ඣේ
චික්ඛල්ලමග්ගේ නරකං අහෝසි
ගෝසීසමේකාහං පසන්නචිත්තෝ
සේතං ගහෙත්වා නරකස්මිං නික්ඛිපිං
541. විශාලා මහනුවර නගරය මැද්දේ මඩ සහිත මාර්ගයක නරාවලක් තිබුනා. මං යහපත් අදහසින් සුදු වෙලා ගිය ගවයෙකුගේ හිස් කබලකින් ඒ නරා වළ වැහුවා.
542.ඒතස්මිං පාදානි පතිට්ඨපෙත්වා
මයඤ්ච අඤ්ඤේ ච අතික්කමිම්හ
යානං ඉදං අබ්භුතං දස්සනෙ‍ය්‍යං
තස්සේව කම්මස්ස අයං විපාකෝ
542. එතකොට ඒ හිස් කබලට පය තියල තමයි අපිත් අනික් උදවියත් එතැනින් ගමන් කළේ. මේක අද්භූත යානයක්. දර්ශනීයයි. මේ විපාකය ලැබුනේ අන්න ඒ කර්මයෙන් තමයි.
543.වණ්ණෝ ච තේ සබ්බදිසා පභාසති
ගන්ධෝ ච තේ සබ්බදිසා පවායති
යක්ඛිද්ධිපත්තෝසි මහානුභාවෝ
නග්ගෝ චාසි කිස්ස අයං විපාකෝ
543. මහානුභාව ඇති යක්ෂය, ඔබේ සිරුරු පැහැයෙන් හැම දිසාවක්ම බබලනවා. ඔබේ ශරීරයෙන් හමන සුවඳ හැම දිසාවේම පැතිරෙනවා. ඔබ දිව්‍ය ඉර්ධියට පත්වෙලයි ඉන්නෙ. නමුත් ඔබේ ඇඟේ නූල් පොටක්වත් නෑ. මේ විපාකය ලැබුනේ මොන වගේ කර්මයකින්ද?
544.අක්කෝධනෝ නිච්චපසන්නචිත්තෝ
සණ්හාහි වාචාහි ජනං ලපේමි
තස්සේව කම්මස්ස අයං විපාකෝ
දිබ්බෝ මේ වණ්ණෝ සතතං පභාසති
544. මං ක්‍රෝධ කළේ නෑ. හැම තිස්සේම ගත කළේ පහන් සිතින්මයි. මිහිරි වචනවලින් මං මිනිසුන්ට කතා කළේ. හැම තිස්සේම මගේ දිව්‍ය වූ සිරුරෙන් පැහැය විහිදෙන්නේ ඒ කර්මයේ විපාක වශයෙන් තමයි.
545.යසඤ්ච කිත්තිඤ්ච ධම්මේ ඨිතානං
දිස්වාන මන්තේමි අසන්තචිත්තෝ
තස්සේව කම්මස්ස අයං විපාකෝ
දිබ්බෝ මේ ගන්ධෝ සතතං පවායති
545. ධර්මයේ පිහිටි උදවිය ගේ යසසත් කීර්තියත් ගැන දැකලමයි මං එය පහන් සිතින් වර්ණනා කරන්නෙ. ඒ කර්මයේ විපාකය වශයෙන් ලැබුනේ මෙයයි. මගේ ශරීරයෙන් දිව්‍ය සුවඳක් නිතරම හමනවා.
546.සහායානං තිත්ථස්මිං නහායන්තානං
ථලේ ගහෙත්වා නිදහිස්ස දුස්සං
ඛිඩ්ඩත්ථිකෝ නෝ ච පදුට්ඨචිත්තෝ
තේනම්හි නග්ගෝ කසිරා ච වුත්ති
546. මගේ යාළුවන් නහන තොටේ නනා හිටියා. එතකොට මං ඒ යාළුවන්ගේ වස්ත්‍ර ගොඩින් සඟවලා තිබ්බා. මං ඒක කළේ සෙල්ලමටයි. නපුරු අදහසකින් නොවෙයි. ඒ විපාකයෙන් තමයි මං නිරුවත් කෙනෙක් වුනේ. ඒ නිසා මගේ ජීවිතය දුකයි.
547.යෝ කීළමානෝ පකරෝති පාපං
තස්සීදිසං කම්මවිපාකමාහු
අකීළමානෝ පන යෝ කරෝති
කිං තස්ස කම්මස්ස විපාකමාහු
547. යම්කිසි කෙනෙක් සෙල්ලමට හරි යම් පවක් කළොත් එයාට ඔය විදිහේ කර්ම විපාකවලට මුහුණ දෙන්න සිදුවෙන බව සත්පුරුෂයන් කියලයි තියෙන්නෙ. එහෙම එකේ සෙල්ලමකට නොව නපුරු සිතින්ම යම් කෙනෙක් පවක් කරනවා නම් ඒකෙ විපාක මොන තරම් දරුණු වේවිද කියලත් සත්පුරුෂ උතුමන් කියලයි තියෙන්නෙ.
548.යේ දුට්ඨසංකප්පමනා මනුස්සා
කායේන වාචාය ච සංකිලිට්ඨා
කායස්ස භේදා අභිසම්පරායං
අසංසයං තේ නිරයං උපෙන්ති
548. යම්කිසි මිනිසෙක් දූෂිත වූ අදහස්වලින් යුක්තව කයින් වචනයෙන් අපිරිසිදු දේ කරනවා නම් ආයෙ සැකයක් නෑ. එයාට මරණින් මත්තෙ පරලොවදී නිරයේ තමයි උපදින්ට වෙන්නෙ.
549.අපරේ පන සුගතිං ආසමානා
දානේ රතා සංගහිතත්තභාවා
කායස්ස භේදා අභිසම්පරායං
අසංසයං තේ සුගතිං උපෙන්ති
549. සුගතියේ උපත පතන අනෙක් උදවිය ඉන්නවා. එයාලා දන් දීමට ඇලෙනවා. අනික් අයට උදව් උපකාර කරමින් ජීවිතය ගත කරනවා. එයාලා කය බිඳී මැරුණට පස්සෙ නිසැකවම උපදින්නෙ සුගතියේ තමයි.
550.තං කින්ති ජානෙ‍ය්‍ය අහං අවෙච්ච
කල්‍යාණපාපස්ස අයං විපාකෝ
කිං වාහං දිස්වා අභිසද්දහෙ‍ය්‍යං
කෝ වාපි මං සද්දහාපෙ‍ය්‍ය ඒතං
550. දැන් ඔබ පින්පව් ගැන මට කිව්වා නෙව. මං මේක විශ්වාස කරන්නෙ කොහොමද? පින්වල මේ විපාක තියෙනවා, පව්වල මේ විපාක තියෙනවා කියල. මං මොකක් දැකලාද ඕක විශ්වාස කරන්නෙ? අනික ඕක මට විශ්වාස කරවන්නෙ කවුද?
551.දිස්වා ච සුත්වාවා අභිසද්දහස්සු
කල්‍යාණපාපේ උභයේ අසන්තේ
කල්‍යාණපාපස්ස අයං විපාකෝ
සියා නු සත්තා සුගතා දුග්ගතා වා
551. මේ පින්පව්වල කර්ම විපාක මෙයයි කියල දැකල හෝ අහල හෝ අදහගන්න. මේ පින්පව්වල කර්ම විපාක නැත්නම් සත්වයන් සුගතියට ගියා කියල හරි දුගතියට ගියා කියල හරි දැනගන්නෙ කොහොමද?
552.නෝ චෙත්ථ කම්මානි කරෙ‍ය්‍යුං මච්චා
කල්‍යාණපාපානි මනුස්සලෝකේ
නාහේසුං සත්තා සුගතා දුග්ගතා වා
හීනප්පණීතා ච මනුස්සලෝකේ
552. මේ මිනිස් ලොව මිනිස්සු පින් කියල දෙයක්වත් පව් කියල දෙයක්වත් කරන්නෙ නැත්නම් සුගතියක්වත් දුගතියක්වත් ඇතිවෙන්නෙ නෑ. එහෙම නම් මේ මිනිස් ලෝකයේ උසස් පහත් වෙනස්කමකුත් තිබෙන්ට බෑ.
553.යස්මා ච කම්මානි කරොන්ති මච්චා
කල්‍යාණපාපානි මනුස්සලෝකේ
තස්මා හි සත්තා සුගතා දුග්ගතා වා
හීනප්පණීතා ච මනුස්සලෝකේ
553. යම් හෙයකින් මේ මිනිස් ලෝකයේ සත්වයන් පින් කියන දෙයත් පව් කියන දෙයත් කරනවාද ඒ හේතූන් නිසාමයි සුගතියට ගිය සත්වයොත් දුගතියට ගිය සත්වයොත් ඉන්නෙ. ඒ නිසාමයි මේ මනුස්ස ලෝකයේ උසස් පහත් අය ඉන්නෙත්.
554.ද්වයජ්ජ කම්මානං විපාකමාහු
සුඛස්ස දුක්ඛස්ස ච වේදනීයං
තා දේවතායෝ පරිචාරයන්ති
පච්චෙන්ති බාලා ද්වයතං අපස්සිනෝ
554. සැප විඳීමටත් දුක් විඳීමටත් හේතුවන කර්ම විපාක ගැන මං අද කිව්වා. පින් කරපු උදවිය දෙවියන් වෙලා ඉපදිලා සැප සම්පත්වලින් සතුටු වෙනවා. මේ පින්පව්වල වෙනස දකින්නේ නැති අඥානයන් නිරයේ ගිහින් දුක් විඳිනවා.
555.නමත්ථි කම්මානි සයං කතානි
දත්වාපි මේ නත්ථි සෝ ආදිසෙ‍ය්‍ය
අච්ඡාදනං සයනමථන්නපානං
තේනම්හි නග්ගෝ කසිරා ච වුත්ති
555. තමන් විසින් කරගත්තු පින් කියල දෙයක් මට නෑ. ඒ වගේම රෙදිපිළි, සේනාසන, ආහාරපාන ආදිය දන් දීල මට පින් දෙනවා නම් එවැනි කෙනෙක්වත් නෑ. ඒ නිසා මං නූල් පොටක්වත් ඇඟේ නැතිව දුක්ඛිත ජීවිතයක් ගෙවනවා.
556.සියා නු ඛෝ කාරණං කිඤ්ච යක්ඛ
අච්ඡාදනං යේන තුවං ලභේථ
ආචික්ඛ මේ තං යදත්ථි හේතු
සද්ධායිතං හේතු වචෝ සුණෝම
556. එම්බා ප්‍රේතය, ඔබට යම් කිසි පිළිවෙලකින් අඳින්ට යමක් ලැබෙනවා නම් එබඳු දෙයක් තියෙනවා නම් මට කියන්න. ඔබ ඒ කරුණු සහිතව කියන වචනය මං අහනවා.
557.කප්පිනකෝ නාම ඉධත්ථි භික්ඛු
ඣායී සුසීලෝ අරහා විමුත්තෝ
ගුත්තින්ද්‍රියෝ සංවුතපාතිමොක්ඛෝ
සීතිභූතෝ උත්තමදිට්ඨිපත්තෝ
557. මේ ළඟපාත කප්පිනක කියල භික්ෂුන් වහන්සේ නමක් ඉන්නවා. උන්වහන්සේ ධ්‍යාන වඩනවා. ඉතාම සිල්වත්. කෙලෙස් දුකෙන් නිදහස් වුන රහතන් වහන්සේ නමක්. ඉඳුරන් රැකගෙන ඉන්නවා. උතුම් ශික්ෂාපදවල හොඳින් හික්මිලා තියෙනවා. සිහිල් වෙලා ඉන්නවා. උතුම් අවබෝධයට පත්වෙලා ඉන්නවා.
558.සඛිලෝ වදඤ්ඤූ සුවචෝ සුමුඛෝ
ස්වාගමෝ සුප්පටිමුත්තකෝ ච
පුඤ්ඤස්ස ඛෙත්තං අරණවිහාරී
දේවමනුස්සානඤ්ච දක්ඛිණෙ​ය්‍යෝ
558. මොළොක් ගුණ තියෙනවා. යහපත් දන් දෙනවා. සොඳුරු වචන කියනවා. සියුමැලියි. හොඳට බණ දහම් දන්නවා. අවබෝධයෙන්ම කතාබස් කරන කෙනෙක්. පින් කෙතක්. නිකෙලෙස් විහරණයෙන් යුක්තයි. දෙව් මිනිසුන්ගේ පුදපුජාවන්ට සුදුසුයි.
559.සන්තෝ විධූමෝ අනීඝෝ නිරාසෝ
මුත්තෝ විසල්ලෝ අමමෝ අවංකෝ
නිරූපධි සබ්බප්පඤ්ච ඛීණෝ
තිස්සෝ විජ්ජා අනුප්පත්තෝ ජුතීමා
559. ශාන්තයි. කෙලෙස් නෑ. දුක් රහිතයි. ආශා රහිතයි. දුකින් නිදහස් වෙලා ඉන්නෙ. කෙලෙස් හුල් ඉවත් කරලයි ඉන්නෙ. මමත්වයක් නෑ. අවංකයි. කෙලෙස් සහිත කර්ම නෑ. හැම ප්‍රපඤ්චයක් (කෙලෙස් සහගත කල්පනාවක්) ම ක්ෂය වෙලා තියෙන්නෙ. ත්‍රිවිද්‍යාවම ලබලයි ඉන්නෙ. නුවණින් බබළනවා.
560. අප්පඤ්ඤාතෝ දිස්වාපි න සුජානෝ
මුනීති නං වජ්ජිසු වෝහරන්ති
ජානන්ති තං යක්ඛභූතා අනේජං
කල්‍යාණධම්මං විචරන්ති ලෝකේ
560. එච්චර ප්‍රසිද්ධ නෑ. දැක්කත් මෙවැනි කෙනෙක් බව ලේසියෙන් හඳුනා ගන්ටත් බෑ. වජ්ජි දේශයේ උන්වහන්සේ ගැන කතා කරන්නෙ මුනිවරයෙක් කියලයි. ලෝකයේ යක්ෂයන් භූතයන් උන්වහන්සේ ගැන කිය කියා යන්නෙ ගතිගුණ ඇති කෙලෙස් රහිත උත්තමයා කියලයි.
561.තස්ස තුවං ඒකං යුගං දුවේ වා
මමුද්දිසිත්වාන සචේ දදේථ
පටිග්ගහීතානි ච තානි අස්සු
මමඤ්ච පස්සේථ සන්නද්ධදුස්සං
561. ඉතින් ඔබ ඒ කප්පිනක තෙරුන් වහන්සේට එක වස්ත්‍රයක් හරි වස්ත්‍ර දෙකක් හරි මා වෙනුවෙන් පූජා කරනවා නම් උන්වහන්සේත් ඒ පූජා කරන වස්ත්‍ර පිළිගන්නවා නම් ඔබටම දකින්ට ලැබේවි මං හොඳ ලස්සනට රෙදිපිළි ඇඳල ඉන්න හැටි.
562.කස්මිං පදේසේ සමණං වසන්තං
ගන්ත්වාන පස්සේමු මයං ඉදානි
සමජ්ජ කංඛං විචිකිච්ඡිතඤ්ච
දිට්ඨිවිසූකානි ච කෝ විනෝදයේ
562. ඒ ශ්‍රමණයන් වහන්සේ වැඩවාසය කරන්නෙ කොයි පළාතේද? අපි දැන් ගිහින් දැකගන්නවා. අපේ මේ සැකයත්, විචිකිච්ඡාවත්, පින්පව් විශ්වාස නොකරන මිසදිටුවත් කවුරු නම් විශ්වාස කරාවිද?
563.ඒසෝ නිසින්නෝ කපිනච්චනායං
පරිවාරිතෝ දේවතාහි බහූහි
ධම්මං කථං භාසති සච්චනාමෝ
සකස්මිමාචේරකේ අප්පමත්තෝ
563. කපිනච්චනා කියන ප්‍රදේශයේ තමයි උන්වහන්සේ වැඩ ඉන්නෙ. බොහෝ දෙවිවරුන් පිරිවරාගෙනයි ඉන්නෙ. සත්‍යය යන නම් ලද උන්වහන්සේ තමන්ගේ ආචාර්යය විනයෙහි අප්‍රමාදීව හික්මෙමින් ධර්ම කතාව වදාරණවා.
564.තථාහං කස්සාමි ගන්ත්වා ඉදානි
අච්ඡාදයිස්සං සමණං යුගේන
පටිග්ගහීතානි ච තානි අස්සු
තුවඤ්ච පස්සේමු සන්නද්ධදුස්සං
564. එහෙනම් මං එහෙම කරන්නම්. දැන්ම ගිහින් ඒ ශ්‍රමණයන් වහන්සේට වස්ත්‍ර දෙකක් පිළිගන්වන්නම්. උන්වහන්සේ ඒ පිළිගත්තහම ලස්සනට රෙදි ඇඳගෙන ඉන්න ඔබව දකින්ට පුළුවන් වේවි.
565.මා අක්ඛණේ පබ්බජිතං උපාගමි
සාධු ​වෝ ලිච්ඡවි නේස ධම්මෝ
තතෝ ච කාලේ උපසංකමිත්වා
තත්ථේව පස්සාහි රහෝ නිසින්නං
565. පින්වත් ලිච්ඡවී රජතුමනි, නුසුදුසු වෙලාවේදී ඔබ වැනි කෙනෙක් පැවිද්දන්ව දකින්ට යන්න එපා. එක ධර්මය නොවෙයි. සුදුසු වෙලාවේදී යන්න. ගිහින් හුදෙකලාවේ භාවනාවෙන් වැඩඉන්න උන්වහන්සේව දැකගන්න.
566.තථාති වත්වා අගමාසි තත්ථ
පරිවාරිතෝ දාසගණේන ලිච්ඡවි
සෝ තං නගරං උපසංකමිත්වා
වාසූපගච්ඡිත්ථ සකේ නිවේසනේ
566. එතකොට ඒ ලිච්ඡවී රජතුමා ‘එසේය’ කියල පිළිතුරු දීල සේවක පිරිස් පිරිවරාගෙන එහි ගියා. ඒ නුවරට ගිහින් තමන්ගේ නිවසට පැමිණුනා.
567.තතෝ ච කාලේ ගිහිකිච්චානි කත්වා
නහාත්වා පිවිත්වා ච ඛණං ලභිත්වා
විචෙ‍ය්‍ය පේළාතෝ යුගානි අට්ඨ
ගාහාපයී දාසගණේන ලිච්ඡවි
567. ඊට පස්සේ සුදුසු කල් බලල ගිහි කටයුතු නිමා කරල, වතුර නාලා, ආහාරපාන අනුභව කරල අවස්ථාව ලබාගත්තා. පෙට්ටියෙන් රෙදි ජෝඩු අටක් තෝරගත්තා. සේවක පිරිස ලවා ඒකත් ගෙන්නා ගෙන ගියා.
568.සෝ තං පදේසං උපසංකමිත්වා
තමද්දසා සමණං සන්තචිත්තං
පටික්කමන්තං ගෝචරතෝ නිවත්තං
සීතීභූතං රුක්ඛමූලේ නිසින්නං
568. ඒ රජතුමා අර ප්‍රදේශයට ගියා. ගිහින් ශාන්ත සිත් ඇති ශ්‍රමණයන් වහන්සේව දැකගත්තා. පිණ්ඩපාතේ වැඩම කරල පෙරලා වැඩම කරල රුක් සෙවණක නිවී සැනහී වැඩඉන්න උන්වහන්සේව දැක්කා.
569.තමේනං අවෝච උපසංකමිත්වා
අප්පාබාධං ඵාසුවිහාරඤ්ච පුච්ඡි
වේසාලියං ලිච්ඡවිහං භදන්තේ
ජානන්ති මං ලිච්ඡවි අම්බසක්ඛරෝ
569. ඊට පස්සේ ඔහු උන්වහන්සේ වෙත ගියා. සැප දුක් පහසු විහරණය ගැන ඇසුවා. ‘ස්වාමීනි’ මං විශාලා මහනුවර ලිච්ඡවී රජකෙනෙක්. මං ගැන කවුරුත් දන්නෙ අම්බසක්ඛර ලිච්ඡවී රජ කියලයි.
570.ඉමානි මේ අට්ඨයුගා සුභානි
පතිගණ්හ භන්තේ පද්දාමි තුය්හං
​තේනේව අත්ථේන ඉධාගතෝස්මි
යථා අහං අත්තමනෝ භවෙ‍ය්‍යං
570. ස්වාමීනි, මේ පිළි සඟල අට පිළි ගන්නා සේක්වා! මං ඔබවහන්සේට මේවා පූජා කරනවා. ඒ ගැන මං සතුටක් ඇති කර ගන්නවා නම් අන්න ඒ කාරණාවට තමයි මං මෙහේ ආවේ.
571.දූරතෝව සමණා බ්‍රාහ්මණා ච
නිවේසනං තේ පරිවජ්ජයන්ති
පත්තානි භිජ්ජන්ති ච තේ නිවේසනේ
සංඝාටියෝ චාපි විපාටයන්ති
571. ශ්‍රමණයන් වහන්සේලාත් බ්‍රහ්මණවරුත් ඔබතුමාගේ නිවස දුරින්ම දුරු කරල නෙව ඉන්නෙ. ඔබේ නිවස අසලදී ඔබ නිසා පාත්‍රා බිඳෙනවා නෙව. සඟල සිවුරුත් කීතු කීතුවලට ඉරල දානවා නෙව.
572. අථාපරේ පාදකුඨාරිකාහි
අවංසිරා සමණා පාතයන්ති
ඒතාදිසං පබ්බජිතා විහේසං
තයා කතං සමණා පාපුණන්ති
572. සමහරු ඒ පාද නමැති කෙටේරිවලින් ශ්‍රමණයන් වහන්සේලාව හිස බිම වදින්න පෙරලලා දානවා නෙව. ඔය විදිහට පැවිද්දන්ට හරිම පීඩාවක් ලැබෙනවා. ඔබ කරපු දේවල් නිසයි ශ්‍රමණයන් වහන්සේලා දුකට පත් වුනේ.
573.තිණේන තේලම්පි න ත්වං අදාසි
මූළ්හස්ස මග්ගම්පි න පාවදාසි
අන්ධස්ස දණ්ඩං සයමාදියාසි
ඒතාදිසෝ කදරියෝ අසංවුතෝ
අථ ත්වං කේන වණ්ණේන කිමේව දිස්වා
අම්හේහි සහ සංවිභාගං කරෝසි
573. ඔබ ඉතින් තණ අගින් වෑහෙන තෙල් බිඳක් තරම්වත් දීල නෑ නෙව. පාර තොට මුලාවෙච්ච කෙනෙකුට මාර්ගයවත් පෙන්වලා නෑ නෙව. අන්ධ මිනිසාගේ හැරමිටියත් උදුරා ගත්තා. මෙවැනි කෑදර අසංවර කෙනෙක් වුන ඔබ කුමන ගුණයක් නිසාද අපට මේ දන් දීම් කරන්නෙ?
574.පච්චේමි භන්තේ යං ත්වං වදේසි
විහේසයිං සමණේ බ්‍රාහ්මණේ ච
ඛිඩ්ඩත්ථිකෝ නෝ ච පදුට්ඨචිත්තෝ
ඒතම්පි මේ දුක්කටමේව භන්තේ
574. ස්වාමීනි, මං ඔය කියාපු දේවල් පිළිගන්නවා. මං ශ්‍රමණබ්‍රාහ්මණයන්ව වෙහෙසට පත් කළා තමයි. හැබැයි මං ඒව කළේ සෙල්ලමටයි. නපුරු හිතකින් නම් නොවෙයි. ස්වාමීනි, ඒක වුනත් මං කරපු නරක දෙයක්.
575.ඛිඩ්ඩාය යක්ඛෝ පසවිත්ව පාපං
වේදේති දුක්ඛං අසමත්තභෝගී
දහරෝ යුවා නග්ගනියස්ස භාගී
කිංසු තතෝ දුක්ඛතරස්ස හෝති
575. එක්තරා ප්‍රේතයෙක් සෙල්ලමට පව් රැස් කරල දැන් දුක් විඳිනවා. සැපසම්පත් සම්පූර්ණ නෑ, හොඳ තරුණයෙක්. ඒ වුනාට විලිවහගන්ට නූල්පොටක්වත් නෑ. ඊටත් වඩා බරපතල දුකක් කොයින්ද?
576.තං දිස්වා සංවේගමලත්ථං භන්තේ
තප්පච්චයා තාහං දදාමි දානං
පටිගණ්හ භන්තේ වත්ථයුගානි අට්ඨ
යක්ඛස්සිමා ගච්ඡන්තු දක්ඛිණායෝ
576. ස්වාමීනි, මං ඒ පෙරේතයාව දැක්කා. මට සංවේගයක් ඇති වුනා. ඒ හේතුව නිසයි මං ඔබවහන්සේට මේ දානය දෙන්නෙ. ස්වාමීනි, මේ වස්ත්‍ර යුගල අට පිළිගන්නා සේක්වා! මෙයින් ලද පින ඒ ප්‍රේතයා වෙත පැමිණේවා!
577.අද්ධා හි දානං බහුධා පසත්ථං
දදතෝ ච තේ අක්ඛයධම්මමත්ථු
පටිගණ්හාමි තේ වත්ථයුගානි අට්ඨ
යක්ඛස්සිමා ගච්ඡන්තු දක්ඛිණායෝ
577. ඒකාන්තයෙන්ම දන් දීම වනාහි බුද්ධාදී උතුමන් විසින් නොයෙක් විදිහට ප්‍රශංසා කරල තියෙන්නෙ. දන් දෙන්නා වූ ඔබගේ ධනය ක්ෂය නොවන තත්වයට පත් වේවා! ඔබගේ ඔය වස්ත්‍ර යුගල මං පිළිගන්නම්. මේ පින ප්‍රේතයා වෙතද පැමිණේවා!
578.තතෝ ච සෝ ආචමයිත්ව ලිච්ඡවි
ථේරස්ස දත්වාන යුගානි අට්ඨ
පටිග්ගහීතානි ච තානි චස්සු
යක්ඛඤ්ච පස්සේථ සන්නද්ධදුස්සං
578. එතකොට ඒ ලිච්ඡවී රජු මුව සෝදා ගෙන තෙරුන් වහන්සේට වස්ත්‍ර යුගල අට පූජා කරල ‘මේ වස්ත්‍ර පිළිගනු ලැබේවා! ලස්සනට රෙදි ඇඳගත් ප්‍රේතයාව දැක ගන්ට ලැබේවා!’ කියල කිව්වා.
579.තමද්දසා චන්දනසාරලිත්තං
ආජඤ්ඤමාරූළ්හමුළාරවණ්ණං
අලංකතං සාධු නිවත්ථදුස්සං
පරිවාරිතං යක්ඛමහිද්ධිපත්තං
579. එතකොට ඔහු අර පෙරේතයාව දැක්කා. උදාර රූප සම්පත්තියෙන් යුක්තයි. සඳුන් කල්ක තවරාගෙන ඉන්නවා. ලස්සනට වස්ත්‍ර ඇඳලා අලංකාර වෙලා ඉන්නවා. ඒ වගේම සැරසුණු පිරිවර සේනවා මැද ආජානීය අශ්වයෙකුගේ පිට නැඟල ඉන්නවා. මහා සැප සම්පත් ලබලා.
580.සෝ තං දිස්වා අත්තමනෝ උදග්ගෝ
පහට්ඨචිත්තෝ ච සුභග්ගරූපෝ
කම්මඤ්ච දිස්වාන මහාවිපාකං
සන්දිට්ඨිකං චක්ඛුනා සච්ඡිකත්වා
580. ඒ රජතුමා ඒ පෙරේතයාව දැකලා පුදුම සතුටකට පත් වුනා. තුටු පහටු වුනා. සුන්දර ස්වරූප ඇති ඒ කර්මයේ මහා විපාක දැක්කා. මෙලොව දීම තමන්ගේ ඇස්වලින් ප්‍රත්‍යක්ෂ කරගත්තා.
581.තමේනං අවෝච උපසංකමිත්වා
දස්සාමි දානං සමණබ්‍රාහ්මණානං
න චාපි මේ කිඤ්චි අදෙ‍ය්‍යමත්ථි
තුවං ච මේ යක්ඛ බහූපකාරෝති
581. ඒ රජතුමා ඔහු ළඟට ගිහින් මෙහෙම කියනවා. ‘මං ශ්‍රමණබ්‍රාහ්මණවරුන්ට දන් දෙනවා. දැන් ඉතින් මට දෙන්න බැරි කිසි ම දෙයක් නෑ. පින්වත් යක්ෂය, නුඹ මට බොහෝම උපකාර කළා.’
582.තුවං ච මේ ලිච්ඡවි ඒකදේසං
අදාසි දානානි අමෝඝමේතං
ස්වාහං කරිස්සාමි තයා ච සක්ඛිං
අමානුසෝ මානුසකේන සද්ධින්ති
582. ලිච්ඡවී රජතුමනි, ඔබ මට ඔය දුන්නේ සිව්පසයෙන් එක කොටසක් වූ වස්ත්‍ර දානයයි. ඒ දානය හිස් දෙයක් නොවෙයි. මං දැන් අමනුස්සයෙක් වෙලත් මනුෂ්‍යයෙක් වුන ඔබත් සමගයි මේ මූණට මූණ කතා කරන්නෙ.
583.ගතී ච බන්ධූ ච පරායණඤ්ච
මිත්තෝ මමාසි අථ දේවතාසි
වාචාමහං පඤ්ජලිකෝ භවිත්වා
ඉච්ඡාමි තං යක්ඛ පුනාපි දට්ඨුන්ති
583. පින්වත් යක්ෂය, ඔබ මං යන ගමනද මගේ ඤාතියාද පිහිටද මිත්‍රයාද බවට පත්වෙන්න. මගේ ඉටු දෙවියා වෙන්න. මං ඔබට මේ ඇඳිලි බැඳගෙනයි කියන්නෙ. මං ආයෙමත් ඔබව දකින්න කැමතියි.
584.සචේ තුවං අස්සද්ධෝ භවිස්සසි
කදරියරූපෝ විප්පටිපන්නචිත්තෝ
තේනේව මං න ලච්ඡසි දස්සනාය
දිස්වා ච තං නෝපි ච ආලපිස්සං
584. හැබැයි යම් හෙයකින් ඔබට ශ්‍රද්ධාව නැති වුනොත් කෑදර වුනොත් නොමගට බැස ගත් සිතක් ඇති කර ගත්තොත් අන්න ඒ හේතුව නිසාම ඔබට මාව දකින්න නොලැබී යාවි. දැක්කත් ඔබ සමග කතා කරන එකක් නෑ.
585.සචේ තුවං භවිස්සසි ධම්මගාරවෝ
දානේ රතෝ සංගහිතත්තභාවෝ
ඕපානභුතෝ සමණබ්‍රාහ්මණානං
ඒවං මමං ලච්ඡසි දස්සනාය
585. ඒ වගේම ඔබ ධර්ම ගෞරවයෙන් යුක්තව හිටියොත් දන් දීමට ඇලී හිටියොත් අනුන්ට ඇප උපකාර කරන ජීවිතයක් ඇති කර ගත්තොත් ශ්‍රමණබ්‍රාහ්මණයින්ට පැන්තාලියක් වගේ ඔබ හිටියොත් අන්න එතකොට ඔබට මාව දැකගන්න ලැබේවි.
586. දිස්වා ච තං ආලපිස්සං භදන්තේ
ඉමඤ්ච සූලතෝ ලහුං පමුඤ්ච
යතෝ නිදානං අකරිම්හ සක්ඛිං
මඤ්ඤාම සූලාවුතකස්ස කාරණා
586. ස්වාමීනි, ඔබ දැකලා මං කතාබස් කරනවා. ඒ නිසා ඉක්මනින් ම මේ පුරුෂයාව ඔය හුලෙන් මුදවන්න. යම් කරුණක් නිසා අපි මුණට මුණ කතාබස් කළා නම් මං හිතන්නෙ ඒකට හේතුව වුනේ මේ හුල මත ඉන්න පුද්ගලයා ළඟට අපි ආපු නිසයි.
587.තේ අඤ්ඤමඤ්ඤං අකරිම්හ සක්ඛිං
අයඤ්ච සූලාවුතෝ ලහුං පමුත්තෝ
සක්කච්ච ධම්මානි සමාචරන්තෝ
මුච්චෙ‍ය්‍ය සෝ නිරයා ච තම්හා
587. අපි දෙදෙනා එකිනෙකා මූණට මූණ කතාබස් කර ගත්තා. මේ හුල මත ඉන්න පුද්ගලයාත් වහා නිදහස් වුනොත් හොඳට පින්දහම් කර ගෙන නිරයෙනුත් නිදහස් වේවි.
588.කම්මං සියා අඤ්ඤත්‍ර වේදනීයං
කප්පිනකඤ්ච උපසංකමිත්වා
තේ​නේව සහ සංවිභජිත්ව කාලේ
සයම්මුඛේනුපනිසජ්ජ පුච්ඡ
588. හැබැයි ඔහුට වෙන තැනක ගිහින් විඳින්ට සිද්ධ වෙන තව අකුසල කර්මයක් තියෙනවා. ඔහුත් සමග ඔබ ගිහින් කප්පිනක තෙරුන් වහන්සේව සුදුසු කාලයේදී බැහැ දැකලා දන් පැන් පූජා කරල උන්වහන්සේ ඉදිරියේම අහල දැන ගන්න.
589.සෝ තේ අක්ඛිස්සති ඒතමත්ථං
තමේව භික්ඛුං උපසංකමිත්වා
පුච්ඡස්සු අඤ්ඤත්ථිකෝ නෝ ච පදුට්ඨචිත්තෝ
සෝ තේ සුතං අසුතං චාපි ධම්මං
සබ්බම්පි අක්ඛිස්සති යථා පජානං
589. උන්වහන්සේ ඔබට ඔය විස්තර කියල දේවි. හැබැයි උන්වහන්සේ ළඟට ගිහින් අවබෝධ කර ගන්න අදහසින්මයි අහන්ට ඕන. නපුරු සිතකින් නම් නොවෙයි. ඔබ අහපු දෙයක් වුනත් නෑසූ දෙයක් වුනත් ඒ හැම දෙයක් ගැනම තමන් වහන්සේ දන්න විදිහට කියලා දේවි.
590.සෝ තත්ථ රහස්සං සමුල්ලපිත්වා
සක්ඛිං කරිත්වාන අමානුසේන
පක්කාමි සෝ ලිච්ඡවීනං සකාසං
අථ බ්‍රෑවි පරිසං සන්නිසින්නං
590. ඒ රජතුමා එහිදී අමනුෂ්‍යයාත් එක්ක රහසේ කතාබස් කරල පොරොන්දු කරවාගෙන ගියා. ඊට පස්සෙ ඔහු ලිච්ඡවීන්ගේ සභාවටත් ගියා. එතැන රැස්වෙලා සිටිය පිරිසට මෙහෙම කිව්වා.
591.සුණන්තු භොන්තෝ මම ඒකවාක්‍යං
වරං වරිස්සං ලභිස්සාමි අත්ථං
සූලාවුතෝ පුරිසෝ ලුද්දකම්මෝ
පණිහිතදණ්ඩෝ අනුසත්තරූපෝ
591. පින්වත්නි, මං මේ කියන එකම දෙය අසනු මැනැව. මං ඔබගෙන් වරයක් ඉල්ලා හිටිනවා. මං ඒ වරය ලබාගන්නවා. හුලමත ඉන්දවාපු පුරුෂයෙක් ඉන්නවා. ඔහු නපුරු වැඩකරපු කෙනෙක් තමයි. දඬුවම් ලබලයි ඉන්නෙ. නමුත් ඔහු රජු කෙරෙහි හිතවත් කෙනෙක්.
592.එත්තාවතා වීසති රත්තිමත්තා
යතෝ ආවුතෝ නේව ජීවති න මතෝ
තාහං මෝචයිස්සාමි දානි
යථාමති අනුජානාතු සංඝෝති
592. දැන් ඔහුව හුල මත ඉන්දවපු දවසේ ඉඳල විසි රැයක් ගෙවුනා. ඔහු ජීවත් වෙන්නෙත් නෑ. මැරිලත් නෑ. මං දැන් ඔහුව නිදහස් කරනවා. මේ පිරිස එය අනුමත කරනු මැනව.
593.ඒතඤ්ච අඤ්ඤං ච ලහුං පමුඤ්ච
කෝ තං වදේථ තථා කරොන්තං
යථා පජානාසි තථා කරෝහි
යථාමති අනුජානාති සංඝෝති
593. එහෙනම් මොහුවත් රජ අණ ලද අනිකාවත් නිදහස් කරන්න. ඔබ ඒ විදිහට නිදහස් කරන කොට එපා කියන්න කවුද ඉන්නෙ? ඔබ යම් විදිහකින් දන්නවා නම් ඒ විදිහට කළ මැනැව. පිරිස ඒක අනුමත කරනවා.
594.සෝ තං පදේසං උපසංකමිත්වා
සූලාවුතං මෝචයි ඛිප්පමේව
මා භායි සම්මාති ච තං අවෝච
තිකිච්ඡකානඤ්ච උපට්ඨපේසි
594. ඒ රජතුමා ඒ ප්‍රදේශයට ගියා. හුල මත හිටි ඒ පුරුෂයාව වහාම නිදහස් කළා. මිත්‍රයා, භය වෙන්ට එපා කියල කිව්වා. ඔහු ළඟට වෙද මහත්තුරුන් එක්කන් ආවා.
595.කප්පිනකඤ්ච උපසංකමිත්වා
තේන සමං සංවිභජිත්වා කාලේ
සයම්මුඛේනුපනිසජ්ජ ලිච්ඡවි
තථේව පුච්ඡිත්ථ නං කාරණත්ථි​කෝ
595. රජ්ජුරුවන්ටත් මේ කාරණය දැන ගන්ට ඕන වුනා. ඉතින් ඔහුත් සමඟ කල්යල් බලල කප්පිනක තෙරුන් වහන්සේ බැහැදකින්ට ගියා. දන් පැන් පූජා කරගත්තා. උන්වහන්සේ ඉදිරියේම මේ කාරණය විමසන්න වුණා.
596.සූලාවුතෝ පුරිසෝ ලුද්දකම්මෝ
පණිහිතදණ්ඩෝ අනුසත්තරූපෝ
එත්තාවතා වීසතිරත්තිමත්තා
යතෝ ආවුතෝ නේව ජීවති න මතෝ
596. හුලමත ඉන්දවපු පුරුෂයා දරුණු වැඩකරපු කෙනෙක්. දඬුවම් ලබපු කෙනෙක්. රජු කෙරෙහි හිතවත් කෙනෙක්. ඔහු හුල මත ඉන්දවපු දවසේ පටන් විසි රැයක් ඉක්මවා ගියා. ඔහු ජීවත් වුනෙත් නෑ. මැරුනෙත් නෑ.
597.සෝ මෝචිතෝ ගන්ත්වා මයා ඉදානි
ඒතස්ස යක්ඛස්ස වචෝ හි භන්තේ
සියා නු ඛෝ කාරණා කිඤ්චිදේව
යේන සෝ නිරයං නෝ වජෙ‍ය්‍ය
597. ස්වාමීනි, මං එහෙ ගිහිල්ල ඒ පුද්ගලයාව දැන් නිදහස් කරලයි ඉන්නෙ. අර ප්‍රේතයාගේ කීම අහලයි මං මෙහෙම කළේ. ස්වාමීනි, ඔහු යම් කරුණකින් නිරයට යන්නෙ නැත්නම් එබඳු කිසියම් කාරණාවක් තියෙනවාද?
598.ආචික්ඛ භන්තේ යදි අත්ථි හේතු
සද්ධායිතුං හේතු වචෝ සුණෝම
න තේසං කම්මානං විනාසමත්ථි
අවේදයිත්වා ඉධ බ්‍යන්තිභාවෝ
598. ස්වාමීනි, ඒ වගේ දෙයක් තියෙනවා නම් පැවසුව මැනැව. අපි කරුණු සහිතව විශ්වාස කටයුතු විදිහට කියන දේ අහනවා. මොලොවදී කරපු ඒ කර්මයන්ගේ විපාක නොවිඳ ගෙවිල විනාශ වීමක් නැද්ද?
599.සචේ ස ධම්මානි සමාචරෙ‍ය්‍ය
සක්කච්ච රත්තින්දිවමප්පමත්තෝ
මුච්චෙ‍ය්‍ය සෝ නිරයා ච තම්හා
කම්මං සියා අඤ්ඤත්‍ර වේදනීයන්ති
599. යම් හෙයකින් එයා අප්‍රමාදීව ධර්මයේ හැසිරෙන්ට ඕන. දිවා රෑ දෙකේම මනාකොට ධර්මයේ හැසිරෙන්නට ඕන. එතකොට එයා නිරයේ දුකින් නිදහස් වෙනවා. හැබැයි ඒ කර්මය වෙන භවයක ඉපදිලා විඳින්ට සිද්ධ වෙනවා.
600.අඤ්ඤාතෝ ඒසෝ පුරිසස්ස අත්ථෝ
මමම්පිදානි අනුකම්ප භන්තේ
අනුසාස මං ඕවද භූරිපඤ්ඤ
යථා අහං නෝ නිරයං වජෙ‍ය්‍යන්ති
600. ස්වාමීනි, ඒ මනුස්සයා ගැන මං අහපු කාරණාව දැනගත්තා. දැන් මා කෙරෙහිද අනුකම්පා කළ මැනැව. මහා ප්‍රඥාවන්ත මුනිඳුනි, මටත් අවවාද කරන සේක්වා! එතකොට මාත් නිරයෙන් නිදහස් වේවි.
601.අජ්ජේව බුද්ධං සරණං උපේහි
ධම්මඤ්ච සංඝඤ්ච පසන්නචිත්තෝ
තථේව සික්ඛාය පදානි පඤ්ච
අඛණ්ඩ ඵුල්ලානි සමාදියස්සු
601. එහෙම නම් ඔබ අදම පහන් සිතින් යුතුව බුදුරජාණන් වහන්සේව සරණ යන්න. ශ්‍රී සද්ධර්මයත්, ආර්යය සංඝරත්නයත් සරණ යන්න. ඒ වගේම සිදුරු නැතිව, පැල්ලම් නැතිව පන්සිල් පද පහ සමාදන්ව ආරක්ෂා කරගන්න.
602.පාණාතිපාතා විරමස්සු ඛිප්පං
ලෝකේ අදින්නං පරිවජ්ජයස්සු
අමජ්ජපෝ මා ච මුසා අභාණි
සකේන දාරේන ච හෝහි තුට්ඨෝ
ඉමඤ්ච අරියං අට්ඨංගවරේනුපේතා
සමාදියාහි කුසලං සුඛුද්‍රයං
602. ඉක්මනින් ම සතුන් මැරිමෙන් වළකින්න. ලෝකයෙහි සොරකම් කිරීම දුරුකරන්න. මත්පැන් බොන්න එපා. බොරු කියන්නත් එපා. තම බිරිඳ සමගින් පමණක් සතුටු වෙන්න. ඔය විදිහට තිසරණයත්, සිල්පද පහත් කියන උතුම් අංග අටෙන් යුතු සීලයෙන් යුතු වන්න. එයින් බොහෝ සැප විපාක ලබා දෙනවා.
603.චීවරං පිණ්ඩපාතඤ්ච පච්චයං සයනාසනං
අන්නං පානං ඛාදනීයං වත්ථසේනාසනානි ච
දදාහි උජුභූතේසු විප්පසන්නේන චේතසා
603. සිවුරු, පිණ්ඩපාත, ගිලන්පස, සේනාසන, දන්පැන් ආදිය, වස්ත්‍ර ඇඳපුටු ආදී සේනාසන කියන මේ දේවල් සෘජු සිත් ඇති ආර්ය සංඝයාට පහන් සිතින් යුතුව පුජා කරගන්න.
604.භික්ඛූ පි සීලසම්පන්නේ වීතරාගේ බහුස්සුතේ
තප්පේහි අන්නපානේන සදා පුඤ්ඤං පවඩ්ඪති
604. සිල්වත් වීතරාගී බහුශ්‍රැත භික්ෂුන් වහන්සේලා ඉන්නවා. උන්වහන්සේලාව ආහාරපාන ආදියෙන් සන්තර්පණය කරන්න. ඒකෙන් හැමදාම පින් වැඩෙනවා.
605.ඒවඤ්ච ධම්මානි සමාචරන්තෝ
සක්කච්ච රත්තින්දිවප්පමත්තෝ
මුච්චෙ‍ය්‍ය සෝ ත්වං නිරයා ච තම්හා
කම්මං සියා අඤ්ඤ්‍ත්‍ර වේදනීයන්ති
605. මේ විදිහට අප්‍රමාදීව ධර්මයේ හැසිරෙන්ට ඕන. දිවා රෑ දෙකේම මනාකොට ධර්මයේ හැසිරෙන්ට ඕන. එතකොට ඒ තැනැත්තා නිරයේ දුකින් නිදහස් වෙනවා. හැබැයි ඒ කර්මය වෙන භවයක ඉපදිලා විඳින්ට සිද්ධ වෙනවා.
606.අජ්ජේ ච බුද්ධං සරණං උපේමි
ධම්මඤ්ච සංඝඤ්ච පසන්නචිත්තෝ
තථේව සික්ඛාය පදානි පඤ්ච
අඛණ්ඩඵුල්ලානි සමාදියාමි
606. මම අදම පහන් සිතින් යුතුව බුදුරජාණන් වහන්සේව සරණ යනවා. ශ්‍රී සද්ධර්මයත්, ආර්ය සංඝරත්නයත් සරණ යනවා. ඒ වගේම සිදුරු නැතිව, පැල්ලම් නැතිව පන්සිල් පහ සමාදන්ව ආරක්ෂා කරගන්නවා.
607.පාණාතිපාතා විරමාමි ඛිප්පං
ලෝකේ අදින්නං පරිවජ්ජයාමි
අමජ්ජපෝ නෝ ච මුසා භණාමි
සකේන දාරේන ච හෝමි තුට්ඨෝ
ඉමඤ්ච අරියං අට්ඨංග වරේනුපේතං
සමාදියාමි කුසලං සුඛුද්‍රයං
607. ඉක්මනින්ම සතුන් මැරීමෙන් වළකිනවා. ලෝකයෙහි සොරකම් කිරීම දුරු කරනවා. මත්පැන් බොන්නෙ නෑ. බොරු කියන්නෙ නෑ. තම බිරිඳ සමගින් පමණක් සතුටු වෙනවා. ඔය විදිහට තිසරණයත්, සිල්පද පහත් කියන උතුම් අංග අටෙන් යුතු බොහෝ සැප විපාක ලබාදෙන සීලයෙන් යුතු සිල්වතෙක් වෙනවා.
608.චීවරං පිණ්ඩපාතඤ්ච පච්චයං සයනාසනං
අන්නං පානං ඛාදනීයං වත්ථසේනාසනානි ච
608. සිවුරු, පිණ්ඩපාත, ගිලන්පස, සේනාසන, දන්පැන් ආදිය, වස්ත්‍ර ඇඳපුටු ආදී සේනාසන කියන මේ දේවල් සෘජු සිත් ඇති ආර්ය සංඝයාට පහන් සිතින් යුතුව පූජා කර ගන්නවා.
609.භික්ඛූ පි සීලසම්පන්නේ වීතරාගේ බහුස්සුතේ
දදාමි න විකම්පාමි බුද්ධානං සාසනේ රතෝ
609. සිල්වත් වීතරාගී බහුශ්‍රැත භික්ෂූන් වහන්සේලා ඉන්නවා. බුද්ධානුසාසනාවෙහි ඇලී වාසය කරන උන්වහන්සේලාට මං දන් පූජා කර ගන්නවා. සිල්පද කඩා ගන්නෙ නෑ.
610.ඒතාදිසෝ ලිච්ඡවි අම්බසක්ඛරෝ
වේසාලියං අඤ්ඤතරෝ උපාසකෝ
සද්ධෝ මුදුකාරකරෝ ච භික්ඛූ
සංඝඤ්ච සක්කච්ච තදා උපට්ඨහි
610. ඔය විදිහට අම්බසක්ඛර ලිච්ඡවී රජතුමා විශාලා මහනුවර එක්තරා උපාසකයෙක් බවට පත් වුනා. ශ්‍රද්ධාවන්ත වුනා. භික්ෂුන්ට මොලොක් සිතින් උපකාර කරන කෙනෙක් වුනා. සංඝයාට ඉතා යහපත් විදිහට උපස්ථාන කළා.
611.සූලාවුතෝ ච අරෝගෝ හුත්වා
සේරී සුඛී පබ්බජ්ජං උපාගමි
භික්ඛුඤ්ච ආගම්ම කප්පිනකුත්තමං
උභෝපි සාමඤ්ඤඵලානි අජ්ඣගුං
611. හුලමත හිටවපු කෙනා සනීප වුනා. නිදහසේ යන එන කෙනෙක් වුනා. සුවපත් වුනා. උතුම් කප්පිනක ස්වාමීන් වහන්සේ ළඟට ඇවිදින් පැවිදි වුනා. ලිච්ඡවි රජුයි, ඒ පුද්ගලයායි දෙන්නම මාර්ගඵල අවබෝධ කළා.
612.ඒතාදිසා සප්පුරිසානං සේවනා
මහප්ඵලා හෝති සතං විජානතං
සූලාවුතෝ අග්ගඵලං අඵස්සයි
ඵලං කනිට්ඨං පන අම්බසක්ඛරෝ’ති
612. සත්පුරුෂයන් වහන්සේලාව සේවනය කළොත් ඔය විදිහ තමයි. ජීවිතාවබෝධය ඇති සත්පුරුෂ ඇසුර මහත්ඵල ලබා දෙනවා. හුල මත හුන් පුරුෂයා අරහත්ඵලයට පත් වුනා. අම්බසක්ඛර රජතුමා සෝවාන් ඵලයට පත් වුනා.
සාදු! සාදු!! සාදු!!!
අම්බසක්ඛරපේතවත්ථු පඨමං.
පළමු වෙනි අම්බසක්ඛර ප්‍රේත වස්තුවයි.
