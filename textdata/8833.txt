අංගුත්තර නිකාය
චතුක්ක නිපාතෝ
4.3.4.6. පරිපූරකාරී පුග්ගල සුත්තං
4.3.4.6. පිරිපුන් කරන පුද්ගලයා ගැන වදාළ දෙසුම
චත්තාරෝමේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
ඉධ භික්ඛවේ ඒකච්චෝ පුග්ගලෝ සීලේසු න පරිපූරකාරී හෝති, සමාධිස්මිං න පරිපූරකාරී, පඤ්ඤාය න පරිපූරකාරී. ඉධ පන භික්ඛවේ ඒකච්චෝ පුග්ගලෝ සීලේසු පරිපූරකාරී හෝති, සමාධිස්මිං න පරිපූරකාරී, පඤ්ඤාය න පරිපූරකාරී. ඉධ පන භික්ඛවේ ඒකච්චෝ පුග්ගලෝ සීලේසු පරිපූරකාරී හෝති, සමාධිස්මිං පරිපූරකාරී, පඤ්ඤාය න පරිපූරකාරී. ඉධ පන භික්ඛවේ ඒකච්චෝ පුග්ගලෝ සීලේසු පරිපූරකාරී හෝති, සමාධිස්මිං පරිපූරකාරී, පඤ්ඤාය පරිපූරකාරී.
1. මහණෙනි, මෙහිලා පුද්ගලයෙක් සීලය පිළිබඳ ව පිරිපුන් කරන්නේ නොවෙයි. සමාධිය පිළිබඳ ව පිරිපුන් කරන්නේ නොවෙයි. ප්‍රඥාව පිළිබඳ ව පිරිපුන් කරන්නේ නොවෙයි.
2. මහණෙනි, මෙහිලා පුද්ගලයෙක් සීලය පිළිබඳ ව පිරිපුන් කරන්නේ වෙයි. සමාධිය පිළිබඳ ව පිරිපුන් කරන්නේ නොවෙයි. ප්‍රඥාව පිළිබඳ ව පිරිපුන් කරන්නේ නොවෙයි.
3. මහණෙනි, මෙහිලා පුද්ගලයෙක් සීලය පිළිබඳ ව පිරිපුන් කරන්නේ වෙයි. සමාධිය පිළිබඳ ව පිරිපුන් කරන්නේ වෙයි. ප්‍රඥාව පිළිබඳ ව පිරිපුන් කරන්නේ නොවෙයි.
4. මහණෙනි, මෙහිලා පුද්ගලයෙක් සීලය පිළිබඳ ව පිරිපුන් කරන්නේ වෙයි. සමාධිය පිළිබඳ ව පිරිපුන් කරන්නේ වෙයි. ප්‍රඥාව පිළිබඳ ව පිරිපුන් කරන්නේ වෙයි.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයෙහි විද්‍යමාන ව සිටිති.
සාදු! සාදු!! සාදු!!!
පරිපූරකාරී පුග්ගල සූත්‍රය නිමා විය.
