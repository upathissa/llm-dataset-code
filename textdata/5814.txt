සංයුත්ත නිකාය
මහා වග්ගෝ
1.15.13.-16. ඒසනා සූත්‍රයෝ
1.15.13.-16. සෙවීම් ගැන වදාළ දෙසුම්
තිස්සෝ ඉමා භික්ඛවේ, ඒසනා. කාමේසනා භවේසනා බ්‍රහ්මචරියේසනා. ඉමා ඛෝ භික්ඛවේ, තිස්සෝ ඒසනා. ඉමාසං ඛෝ භික්ඛවේ, තිස්සන්නං ඒසනානං පහානාය අරියෝ අට්ඨංගිකෝ මග්ගෝ භාවේතබ්බෝ. කතමෝ අරියෝ අට්ඨංගිකෝ මග්ගෝ: ඉධ භික්ඛවේ, භික්ඛු සම්මාදිට්ඨිං භාවේති. ....(පෙ).... සම්මාසමාධිං භාවේති, විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඉමාසං ඛෝ භික්ඛවේ, තිස්සන්නං ඒසනානං පහානාය අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ සෙවීම් තුනකි. ඒ කවර තුනක් ද යත්; කාමයන් සෙවීම ය. භවයන් සෙවීම ය. වැරදි මාර්ගයෙන් විමුක්තිය සෙවීම ය. මහණෙනි, මේ වනාහී සෙවීම් තුන යි. මහණෙනි, මේ සෙවීම් තුන ප්‍රහාණය පිණිස ආර්ය අෂ්ටාංගික මාර්ගය වැඩිය යුත්තේ ය. කවර ආර්ය අෂ්ටාංගික මාර්ගයක් ද යත්, මහණෙනි, මෙහිලා භික්ෂුව කාය චිත්ත විවේකයෙන් යුතුව, විරාගයෙන් යුතුව, තෘෂ්ණා නිරෝධයෙන් යුතුව, නිවනට නැඹුරු වී නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතුව, විරාගයෙන් යුතුව, තෘෂ්ණා නිරෝධයෙන් යුතුව, නිවනට නැඹුරු වී නිවැරදි චිත්තේකාග්‍රතාවය දියුණු කරයි. මහණෙනි, මේ සෙවීම් තුන ප්‍රහාණය පිණිස මේ ආර්ය අෂ්ටාංගික මාර්ගය වැඩිය යුත්තේ ය.
(යථා අභිඤ්ඤාවාරෝ තථා විත්ථාරේතබ්බෝ.)

(විශිෂ්ට ඥානයෙන් අවබෝධ කිරීම පිණිස යනුවෙන් පැවසූ සූත්‍ර සෙයින් විස්තර කළ යුත්තේ ය.)
