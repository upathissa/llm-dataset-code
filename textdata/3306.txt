සංයුත්ත නිකාය
ඛන්ධක වග්ගෝ
1.1.5.10. දුතිය නන්දික්ඛය සුත්තං
1.1.5.10. ඇල්ම ක්ෂය වීම ගැන වදාළ දෙවෙනි දෙසුම
52. සාවත්ථියං...
52. සැවැත් නුවර දී .......................
රූපං භික්ඛවේ, යෝනිසෝ මනසිකරෝථ, රූපානිච්‌චතඤ්‌ච යථාභූතං සමනුපස්‌සථ. රූපං, භික්ඛවේ, භික්‌ඛු යෝනිසෝ මනසිකරොන්තෝ, රූපානිච්‌චතඤ්‌ච යථාභූතං සමනුපස්සන්තෝ රූපස්‌මිං නිබ්‌බින්‌දති. නන්‌දික්‌ඛයා රාගක්‌ඛයෝ, රාගක්‌ඛයා නන්‌දික්‌ඛයෝ. නන්‌දිරාගක්‌ඛයා චිත්‌තං විමුත්‌තං සුවිමුත්‌තන්‌ති වුච්‌චති.
පින්වත් මහණෙනි, රූපය පිළිබඳව නුවණින් ම විමස විමසා බලන්න. රූපයෙහි ඇති අනිත්‍යතාව ගැනත් යථා ස්වභාවය ම නුවණින් දකින්න. පින්වත් මහණෙනි, රූපය පිළිබඳව නුවණින් විමසන්නා වූ රූපයෙහි ඇති අනිත්‍යතාවය පිළිබඳවත් යථා ස්වභාවය ම නුවණින් දකින්නා වූ භික්ෂුව රූපය කෙරෙහි අවබෝධයෙන් ම කළකිරෙනවා. ඇල්ම ක්ෂය වීමෙන් රාගය ක්ෂය වෙනවා. රාගය ක්ෂය වීමෙන් ඇලීම ක්ෂය වෙනවා. නන්දිරාගය ක්ෂය වීමෙන් නිදහස් වුණ හිතක් ඇතිවුණ විටයි මැනැවින් නිදහස් වුණා කියන්නේ.
වේදනං භික්ඛවේ, ....(පෙ).... සඤ්‌ඤං භික්ඛවේ ....(පෙ).... සංඛාරේ භික්ඛවේ, ....(පෙ).... විඤ්‌ඤාණං භික්ඛවේ, යෝනිසෝ මනසිකරෝථ, විඤ්‌ඤාණානිච්‌චතඤ්‌ච යථාභූතං සමනුපස්‌සථ. විඤ්‌ඤාණං භික්ඛවේ, භික්‌ඛු යෝනිසෝ මනසිකරොන්තෝ, විඤ්‌ඤාණානිච්‌චතඤ්‌ච යථාභූතං සමනුපස්සන්තෝ විඤ්‌ඤාණස්‌මිං නිබ්‌බින්‌දති. නන්‌දික්‌ඛයා රාගක්‌ඛයෝ, රාගක්‌ඛයා නන්‌දික්‌ඛයෝ. නන්‌දිරාගක්‌ඛයා චිත්‌තං විමුත්‌තං සුවිමුත්‌තන්‌ති වුච්‌චතීති.
පින්වත් මහණෙනි, විඳීම ....(පෙ).... පින්වත් මහණෙනි, සඤ්ඤාව ....(පෙ).... පින්වත් මහණෙනි, සංස්කාර ....(පෙ).... පින්වත් මහණෙනි, විඤ්ඤාණය පිළිබඳව නුවණින් ම විමස විමසා බලන්න. විඤ්ඤාණයෙහි ඇති අනිත්‍යතාව ගැනත් යථා ස්වභාවය ම නුවණින් දකින්න. පින්වත් මහණෙනි, විඤ්ඤාණය පිළිබඳව නුවණින් විමසන්නා වූ විඤ්ඤාණයෙහි ඇති අනිත්‍යතාවය පිළිබඳවත් යථා ස්වභාවය ම නුවණින් දකින්නා වූ භික්ෂුව විඤ්ඤාණය කෙරෙහි අවබෝධයෙන් ම කලකිරෙනවා. ඇල්ම ක්ෂය වීමෙන් රාගය ක්ෂය වෙනවා. රාගය ක්ෂය වීමෙන් ඇලීම ක්ෂය වෙනවා. නන්දිරාගය ක්ෂය වීමෙන් නිදහස් වුණ සිතක් ඇතිවුණ විටයි මැනැවින් නිදහස් වුණා කියන්නේ.
සාදු! සාදු!! සාදු!!!
දුතිය නන්දික්ඛය සූත්‍රය නිමා විය.
අත්‌තදීපවග්ගෝ පඤ්‌චමෝ.
පස්වෙනි අත්තදීප වර්ගය අවසන් විය.
තස්‌සුද්‌දානං -
එහි පිළිවෙල උද්දානයයි :
අත්‌තදීපා පටිපදා, ද්‌වේ ච හොන්‌ති අනිච්‌චතා
සමනුපස්‌සනා ඛන්‌ධා, ද්‌වේ සෝණා ද්‌වේ නන්‌දික්‌ඛයේන චාති.
අත්තදීප සූත්‍රය, පටිපදා සූත්‍රය, අනිච්චතා සූත්‍ර දෙක, සමනුපස්සනා සූත්‍රය, ඛන්ධ සූත්‍රය, සෝණ සූත්‍ර දෙක, නන්දික්ඛය සූත්‍ර දෙක යන මෙයින් මේ වර්ගය සමන්විතයි.
මූලපණ්‌ණාසකං සමත්‌තං.
මූලපණ්ණාසකය සමාප්තයි.
තස්‌ස මූලපණ්‌ණාසකස්‌ස වග්‌ගුද්‌දානං -
ඒ මූලපණ්ණාසකයෙහි වර්ගයන්ගේ පිළිවෙල උද්දානයයි.
නකුලපිතා අනිච්චෝ ච, භාරෝ න තුම්‌හාකේන ච
අත්‌තදීපේන පඤ්‌ඤාසං, පඨමං තේන වුච්‌චතීති.
නකුලපිතු වර්ගය, අනිත්‍ය වර්ගය, භාර වර්ගය, න තුම්හාක වර්ගය, අත්තදීප වර්ගය යන මෙයින් මේ පණ්ණාසකය සමන්විත වේ.
