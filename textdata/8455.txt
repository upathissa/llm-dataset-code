අංගුත්තර නිකාය
චතුක්ක නිපාතෝ
4.1.5.10. උපක්කිලේස සුත්තං
4.1.5.10. උපක්ලේශයන් ගැන වදාළ දෙසුම
චත්තාරෝමේ භික්ඛවේ චන්දිමසුරියානං උපක්කිලේසා යේහි උපක්කිලේසේහි උපක්කිලිට්ඨා චන්දිමසුරියා න තපන්ති න භාසන්ති න විරෝචන්ති. කතමේ චත්තාරෝ?
මහණෙනි, යම් උපක්ලේශයකින් කිළුටු වූ විට චන්ද්‍ර සූර්ය දෙදෙනා නොබබලත් නම්, එළිය නොදෙත් නම්, රැස් නොවිහිදුවත් නම් චන්ද්‍ර සූර්ය දෙදෙනාට මේ උපක්ලේශයෝ සතරකි. ඒ කවර සතරක් ද යත්;
අබ්භා භික්ඛවේ චන්දිමසුරියානං උපක්කිලේසෝ යේන උපක්කිලේසේන උපක්කිලිට්ඨා චන්දිමසුරියා න තපන්ති න භාසන්ති න විරෝචන්ති. මහිකා භික්ඛවේ චන්දිමසුරියානං උපක්කිලේසෝ යේන උපක්කිලේසේන උපක්කිලිට්ඨා චන්දිමසුරියා න තපන්ති න භාසන්ති න විරෝචන්ති. ධූමරජෝ, භික්ඛවේ චන්දිමසුරියානං උපක්කිලේසෝ, යේන උපක්කිලේසේන උපක්කිලිට්ඨා චන්දිමසුරියා න තපන්ති න භාසන්ති න විරෝචන්ති. රාහු භික්ඛවේ අසුරින්දෝ චන්දිමසුරියානං උපක්කිලේසෝ යේන උපක්කිලේසේන උපක්කිලිට්ඨා චන්දිමසුරියා න තපන්ති න භාසන්ති න විරෝචන්ති. ඉමේ ඛෝ භික්ඛවේ චත්තාරෝ චන්දිමසුරියානං උපක්කිලේසා යේහි උපක්කිලේසේහි උපක්කිලිට්ඨා චන්දිමසුරියා න තපන්ති න භාසන්ති න විරෝචන්ති.
1. මහණෙනි, යම් උපක්ලේශයකින් කිළුටු වූ විට චන්ද්‍ර සූර්ය දෙදෙනා නොබබලත් නම්, එළිය නොදෙත් නම්, රැස් නොවිහිදුවත් නම් චන්ද්‍ර සූර්ය දෙදෙනාගේ ඒ උපක්ලේශය වළාකුළු ය.
2. මහණෙනි, යම් උපක්ලේශයකින් කිළුටු වූ විට චන්ද්‍ර සූර්ය දෙදෙනා නොබබලත් නම්, එළිය නොදෙත් නම්, රැස් නොවිහිදුවත් නම් චන්ද්‍ර සූර්ය දෙදෙනාගේ ඒ උපක්ලේශය මීදුම ය.
3. මහණෙනි, යම් උපක්ලේශයකින් කිළුටු වූ විට චන්ද්‍ර සූර්ය දෙදෙනා නොබබලත් නම්, එළිය නොදෙත් නම්, රැස් නොවිහිදුවත් නම් චන්ද්‍ර සූර්ය දෙදෙනාගේ ඒ උපක්ලේශය දුහුවිලි හා දුම් ය.
4. මහණෙනි, යම් උපක්ලේශයකින් කිළුටු වූ විට චන්ද්‍ර සූර්ය දෙදෙනා නොබබලත් නම්, එළිය නොදෙත් නම්, රැස් නොවිහිදුවත් නම් චන්ද්‍ර සූර්ය දෙදෙනාගේ ඒ උපක්ලේශය රාහු අසුරේන්ද්‍රයා ය.
මහණෙනි, යම් උපක්ලේශයකින් කිළුටු වූ විට චන්ද්‍ර සූර්ය දෙදෙනා නොබබලත් නම්, එළිය නොදෙත් නම්, රැස් නොවිහිදුවත් නම් චන්ද්‍ර සූර්ය දෙදෙනාට මේ ඒ උපක්ලේශයෝ සතරයි.
ඒවමේව ඛෝ භික්ඛවේ චත්තාරෝ සමණබ්‍රාහ්මණානං උපක්කිලේසා යේහි උපක්කිලේසේහි උපක්කිලිට්ඨා ඒකේ සමණබ්‍රාහ්මණා න තපන්ති න භාසන්ති න විරෝචන්ති. කතමේ චත්තාරෝ?
එසෙයින් ම මහණෙනි, යම් උපක්ලේශයකින් කිළුටු වූ විට ඇතැම් ශ්‍රමණ බ්‍රාහ්මණයෝ නොබබලත් නම්, එළිය නොදෙත් නම්, රැස් නොවිහිදුවත් නම් ශ්‍රමණ බ්‍රාහ්මණයන් හට මේ උපක්ලේශයෝ සතරකි. ඒ කවර සතරක් ද යත්;
සන්ති භික්ඛවේ ඒකේ සමණබ්‍රාහ්මණා සුරං පිවන්ති මේරයං, සුරාමේරයපානා අප්පටිවිරතා. අයං භික්ඛවේ පඨමෝ සමණබ්‍රාහ්මණානං උපක්කිලේසෝ යේන උපක්කිලේසේන උපක්කිලිට්ඨා ඒකේ සමණබ්‍රාහ්මණා න තපන්ති න භාසන්ති න විරෝචන්ති. සන්ති භික්ඛවේ ඒකේ සමණබ්‍රාහ්මණා මේථුනං ධම්මං පතිසේවන්ති මේථුනස්මා ධම්මා අප්පටිවිරතා. අයං භික්ඛවේ දුතියෝ සමණබ්‍රාහ්මණානං උපක්කිලේසෝ යේන උපක්කිලේසේන උපක්කිලිට්ඨා ඒකේ සමණබ්‍රාහ්මණා න තපන්ති න භාසන්ති න විරෝචන්ති. සන්ති භික්ඛවේ ඒකේ සමණබ්‍රාහ්මණා ජාතරූපරජතං සාදියන්ති ජාතරූපරජතපටිග්ගහණා අප්පටිවිරතා. අයං භික්ඛවේ තතියෝ සමණබ්‍රාහ්මණානං උපක්කිලේසෝ යේන උපක්කිලේසේන උපක්කිලිට්ඨා ඒකේ සමණබ්‍රාහ්මණා න තපන්ති න භාසන්ති න විරෝචන්ති. සන්ති භික්ඛවේ ඒකේ සමණබ්‍රාහ්මණා මිච්ඡාජීවේන ජීවන්ති මිච්ඡාජීවා අප්පටිවිරතා. අයං භික්ඛවේ චතුත්ථෝ සමණබ්‍රාහ්මණානං උපක්කිලේසෝ යේන උපක්කිලේසේන උපක්කිලිට්ඨා ඒකේ සමණබ්‍රාහ්මණා න තපන්ති න භාසන්ති න විරෝචන්ති. ඉමේ ඛෝ භික්ඛවේ චත්තාරෝ සමණබ්‍රාහ්මණානං උපක්කිලේසා යේහි උපක්කිලේසේහි උපක්කිලිට්ඨා ඒකේ සමණබ්‍රාහ්මණා න තපන්ති න භාසන්ති න විරෝචන්තීති.
1. මහණෙනි, ඇතැම් ශ්‍රමණබ්‍රාහ්මණයෝ සුරාමේරය බොති. සුරාමේරය බීමෙන් නොවැළකී සිටිති. මහණෙනි, යම් උපක්ලේශයකින් කිළුටු වූ විට ඇතැම් ශ්‍රමණ බ්‍රාහ්මණයෝ නොබබලත් නම්, එළිය නොදෙත් නම්, රැස් නොවිහිදුවත් නම් ශ්‍රමණ බ්‍රාහ්මණයන් හට මේ පළමු උපක්ලේශය යි.
2. මහණෙනි, ඇතැම් ශ්‍රමණබ්‍රාහ්මණයෝ මෛථූන සේවනයෙහි යෙදෙති. මෛථූන සේවනයෙන් නොවැළකී සිටිති. මහණෙනි, යම් උපක්ලේශයකින් කිළුටු වූ විට ඇතැම් ශ්‍රමණ බ්‍රාහ්මණයෝ නොබබලත් නම්, එළිය නොදෙත් නම්, රැස් නොවිහිදුවත් නම් ශ්‍රමණ බ්‍රාහ්මණයන් හට මේ දෙවෙනි උපක්ලේශය යි.
3. මහණෙනි, ඇතැම් ශ්‍රමණබ්‍රාහ්මණයෝ රන් රිදී මිල මුදල් පරිහරණය කරති. රන් රිදී මිල මුදල් ගැනීමෙන් නොවැළකී සිටිති. මහණෙනි, යම් උපක්ලේශයකින් කිළුටු වූ විට ඇතැම් ශ්‍රමණ බ්‍රාහ්මණයෝ නොබබලත් නම්, එළිය නොදෙත් නම්, රැස් නොවිහිදුවත් නම් ශ්‍රමණ බ්‍රාහ්මණයන් හට මේ තුන්වෙනි උපක්ලේශය යි.
4. මහණෙනි, ඇතැම් ශ්‍රමණබ්‍රාහ්මණයෝ මිථ්‍යා ආජීවයෙන් ජීවත් වෙති. මිථ්‍යා ආජීවයෙන් නොවැළකී සිටිති. මහණෙනි, යම් උපක්ලේශයකින් කිළුටු වූ විට ඇතැම් ශ්‍රමණ බ්‍රාහ්මණයෝ නොබබලත් නම්, එළිය නොදෙත් නම්, රැස් නොවිහිදුවත් නම් ශ්‍රමණ බ්‍රාහ්මණයන් හට මේ සිව්වෙනි උපක්ලේශය යි.
මහණෙනි, යම් උපක්ලේශයකින් කිළුටු වූ විට ඇතැම් ශ්‍රමණ බ්‍රාහ්මණයෝ නොබබලත් නම්, එළිය නොදෙත් නම්, රැස් නොවිහිදුවත් නම් ශ්‍රමණ බ්‍රාහ්මණයන් හට මේ ඒ උපක්ලේශයෝ සතරයි.
(ගාථා)
රාගදෝසපරික්කිට්ඨා ඒකේ සමණබ්‍රාහ්මණා,
අවිජ්ජානිවුතා පෝසා පියරූපාභිනන්දිනෝ
1. රාග ද්වේෂ විසින් ඇතැම් ශ්‍රමණ බ්‍රාහ්මණයෝ ඔබමොබ ඇදගෙන යන ලද්දාහ. ප්‍රිය ස්වරූප ඇති අරමුණු සතුටින් පිළිගන්නා වූ පුරුෂයෝ අවිද්‍යාවෙන් වැසී ගියාහු ය.
සුරං පිවන්ති මේරයං පටිසේවන්ති මේථුනං,
රජතං ජාතරූපඤ්ච සාදියන්ති අවිද්දසූ
2. ඒ අනුවණයෝ රහමෙර බොති. මෛථූන සේවනයෙහි යෙදෙති. රන් රිදී මිල මුදල් ඉවසති.
මිච්ඡාජීවේන ජීවන්ති ඒකේ සමණබ්‍රාහ්මණා,
ඒතේ උපක්කිලේසා වුත්තා බුද්ධේනාදිච්චබන්ධුනා
3. ඇතැම් ශ්‍රමණ බ්‍රාහ්මණයෝ මිථ්‍යා ආජීවයෙන් ජීවත් වෙති. ආදිච්චබන්ධු වූ බුදුරජාණන් වහන්සේ විසින් මේවා උපක්ලේශයන් යැයි වදාරණ ලද්දේ ය.
යේහි උපක්කිලිට්ඨා ඒකේ සමණබ්‍රාහ්මණා,
න තපන්ති න භාසන්ති අද්ධුවා සරජාපගා
4. යම් උපක්ලේශයකින් කිලිටි වූ විට ඇතැම් ශ්‍රමණබ්‍රාහ්මණයෝ නොබබලති. නොදිලිසෙති. අස්ථිර පැවතුම් ඇති ඔවුහු කෙලෙස් රජස් ඇත්තාහු ය.
අන්ධකාරේන ඕනද්ධා තණ්හාදාසා සනෙත්තිකා,
වඩ්ඪෙන්ති කටසිං ඝෝරං ආදියන්ති පුනබ්භවන්ති
5. අවිද්‍යා අන්ධකාරයෙන් දෑස් වැසී ගිය තෘෂ්ණාවට දාස වූ මාරයාගේ රැහැනින් බැඳී ගිය ඔවුහු ඝෝර වූ සොහොන වඩති. නැවත නැවත භවයට පැමිණෙති.
සාදු! සාදු!! සාදු!!!
උපක්කිලේස සූත්‍රය නිමා විය.
රෝහිතස්සවග්ගෝ පඤ්චමෝ.
පස්වෙනි රෝහිතස්ස වර්ගය අවසන් විය.
තස්සුද්දානං:
එහි පිළිවෙල උද්දානයයි :
සමාධි පඤ්හං ද්වේ කෝධා රෝහිතස්සාපරේ දුවේ,
සුවිදූරවිසාඛා විපල්ලාසෝ උපක්කිලේසේන තේ දසාති
සමාධි සූත්‍රය, ප්‍රශ්න සූත්‍රය, ක්‍රෝධ සූත්‍ර දෙක, රෝහිතස්ස සූත්‍ර දෙක, සුවිදූර සූත්‍රය, විශාඛ සූත්‍රය, විපල්ලාස සූත්‍රය සහ උපක්කිලේස සූත්‍රය වශයෙන් මෙහි සූත්‍ර දශයකි.
පඨමෝ පණ්ණාසකෝ.
පළමු පණ්ණාසකය නිමා විය.
