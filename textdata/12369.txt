ඛුද්දක නිකාය
ඉතිවුත්තක පාළි
3.2.8. මෝනෙය්‍ය සුත්තං
3.2.8. මුනිවරයෙකුගේ ස්වභාවය ගැන වදාළ දෙසුම
67. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. තීණි’මානි භික්ඛවේ මෝනෙය්‍යානි. කතමානි තීණි? කායමෝනෙය්‍යං, වචීමෝනෙය්‍යං, මනෝමෝනෙය්‍යං. ඉමානි ඛෝ භික්ඛවේ තීණි මෝනෙය්‍යානීති.
“පින්වත් මහණෙනි, මුනිවරයෙකුගේ ස්වභාවයන් තුනක් තියෙනවා. ඒ තුන මොනවාද? කයෙන් ඇති මුනිවරයෙකුගේ ස්වභාවය. වචනයෙන් ඇති මුනිවරයෙකුගේ ස්වභාවය. මනසින් ඇති මුනිවරයෙකුගේ ස්වභාවය. පින්වත් මහණෙනි, මේ තමයි මුනිවරයෙකුගේ ස්වභාවයන් තුන.”
ඒතමත්ථං භගවා අවෝච. තත්ථේ’තං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “කායමුනිං වාචාමුනිං, 
මනෝමුනිමනාසවං,
මුනිං මෝනෙය්‍යසම්පන්නං ආහු නින්හාතපාපක’න්ති”
“ඔහු ආශ්‍රව රහිතයි. කයෙනුත් මුනිවරයෙක්. වචනයෙනුත් මුනිවරයෙක්. සිතෙනුත් මුනිවරයෙක්. මේ සියලු මුනි බවෙන් යුක්ත ඒ මුනිවරයාට ‘සියලු පව් සෝදා හැරි කෙනා’ කියලයි කියන්නේ.”
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
