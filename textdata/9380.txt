අංගුත්තර නිකාය
පඤ්චක නිපාතෝ
5.1.4.2. චුන්දී සුත්තං
5.1.4.2. චුන්දී රාජකුමාරියට වදාළ දෙසුම
ඒකං සමයං භගවා රාජගහේ විහරති කලන්දකනිවාපේ. අථ ඛෝ චුන්දී රාජකුමාරී පඤ්චහි රථසතේහි පඤ්චහි ච කුමාරි සතේහි පරිවුතා යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නා ඛෝ චුන්දී රාජකුමාරී භගවන්තං ඒතදවෝච:
එක් සමයක භාග්‍යවතුන් වහන්සේ රජගහ නුවර කලන්දක නිවාප නම් වූ වේළුවනයෙහි වැඩවසන සේක. එකල්හී චුන්දී රාජකුමාරිය රාජකුමාරිකාවන් පන්සියයක් රථ පන්සියයකින් පිරිවරන ලදු ව භාග්‍යවතුන් වහන්සේ වෙත පැමිණියා ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්තා ය. එකත්පස් ව හුන් චුන්දී රාජකුමාරිය භාග්‍යවතුන් වහන්සේට මෙය සැළකළා ය.
අම්හාකං භන්තේ භාතා චුන්දෝ නාම රාජකුමාරෝ. සෝ ඒවමාහ: “යදේව සෝ හෝති ඉත්ථී වා පුරිසෝ වා බුද්ධං සරණං ගතෝ, ධම්මං සරණං ගතෝ, සංඝං සරණං ගතෝ, පාණාතිපාතා පටිවිරතෝ, අදින්නාදානා පටිවිරතෝ, කාමේසු මිච්ඡාචාරා පටිවිරතෝ, මුසාවාදා පටිවිරතෝ, සුරාමේරයමජ්ජපමාදට්ඨානා පටිවිරතෝ, සෝ කායස්ස භේදා පරම්මරණා සුගතිං යේව උපපජ්ජති, නෝ දුග්ගතින්ති.”
“ස්වාමීනී, අපගේ සොහොයුරු වූ චුන්ද නම් රාජකුමාරයෙක් සිටියි. හේ මෙසේ කියයි. ‘යම් ඒ ස්ත්‍රියක් වේවා, පුරුෂයෙක් වේවා බුදුරජුන් සරණ ගියේ වෙයි ද, ධර්මය සරණ ගියේ වෙයි ද, සංඝයා සරණ ගියේ වෙයි ද, සතුන් මැරීමෙන් වැළකුණේ වෙයි ද, සොරකමින් වැළකුණේ වෙයි ද, වැරදි කාම සේවනයෙන් වැළකුණේ වෙයි ද, බොරු කීමෙන් වැළකුණේ වෙයි ද, මත්පැන් මත්ද්‍රව්‍ය භාවිතයෙන් වැළකුණේ වෙයි ද, හේ කය බිඳී මරණින් මතු සුගතියෙහි ම උපදින්නේ ය. දුගතියෙහි නොවෙයි’ කියා ය.
සාහං භන්තේ භගවන්තං පුච්ඡාමි: කථංරූපේ නු ඛෝ භන්තේ සත්ථරි පසන්නෝ කායස්ස භේදා පරම්මරණා සුගතිං යේව උපපජ්ජති, නෝ දුග්ගතින්ති? සාහං භන්තේ භගවන්තං පුච්ඡාමි: කථං රූපේ නු ඛෝ භන්තේ ධම්මේ පසන්නෝ ....(පෙ).... කථංරූපේ නු ඛෝ භන්තේ සංඝේ පසන්නෝ ....(පෙ).... කථංරූපේසු සීලේසු පරිපූරකාරී කායස්ස භේදා පරම්මරණා සුගතිං යේව සග්ගං ලෝකං උප්පජ්ජති, නෝ දුග්ගතින්ති?
ස්වාමීනී, ඒ මම් භාග්‍යවතුන් වහන්සේගෙන් අසමි. ස්වාමීනී, යමෙක් කය බිඳී මරණින් මතු සුගතියෙහි ම උපදින්නේ, දුගතියට නොයන්නේ කෙබඳු වූ ශාස්තෘන් වහන්සේ නමක් පිළිබඳව ප්‍රසාදයකින් යුක්ත වූවොත් ද?
ස්වාමීනී, ඒ මම් භාග්‍යවතුන් වහන්සේගෙන් අසමි. ස්වාමීනී, යමෙක් කය බිඳී මරණින් මතු සුගතියෙහි ම උපදින්නේ, දුගතියට නොයන්නේ කෙබඳු වූ ධර්මයක් පිළිබඳව ප්‍රසාදයකින් යුක්ත වූවොත් ද?
ස්වාමීනී, ඒ මම් භාග්‍යවතුන් වහන්සේගෙන් අසමි. ස්වාමීනී, යමෙක් කය බිඳී මරණින් මතු සුගතියෙහි ම උපදින්නේ, දුගතියට නොයන්නේ කෙබඳු වූ ශ්‍රාවක සඟ පිරිසක් පිළිබඳව ප්‍රසාදයකින් යුක්ත වූවොත් ද?
ස්වාමීනී, ඒ මම් භාග්‍යවතුන් වහන්සේගෙන් අසමි. ස්වාමීනී, යමෙක් කය බිඳී මරණින් මතු සුගතියෙහි ම උපදින්නේ, දුගතියට නොයන්නේ කෙබඳු වූ සිල්පදයන්හි පිරිපුන් කිරීමෙන් යුක්ත වූවොත් ද?”
යාවතා චුන්දි සත්තා අපදා වා දිපදා වා චතුප්පදා වා බහුප්පදා වා රූපිනෝ වා අරූපිනෝ වා සඤ්ඤිනෝ වා අසඤ්ඤිනෝ වා නේවසඤ්ඤිනාසඤ්ඤිනෝ වා තථාගතෝ තේසං අග්ගමක්ඛායති අරහං සම්මා සම්බුද්ධෝ. යේ ඛෝ චුන්දි බුද්ධේ පසන්නා, අග්ගේ තේ පසන්නා. අග්ගේ ඛෝ පන පසන්නානං අග්ගෝ විපාකෝ හෝති.
“චුන්දියෙනි, යම්තාක් පා රහිත වූ හෝ, දෙපා ඇති හෝ, සිවුපා ඇති හෝ, බොහෝ පා ඇති හෝ, රූපවත් වූ හෝ, අරූපවත් වූ හෝ සංඥාවත් වූ හෝ, සංඥා රහිත වූ හෝ නේවසංඥානාසංඥායතන වූ හෝ සත්වයෝ සිටිත් ද තථාගත අරහත් සම්මා සම්බුදුරජාණන් වහන්සේ ඒ සකල සත්ව වර්ගයා අතර අග්‍ර යැයි කියනු ලැබේ. චුන්දියෙනි, යමෙක් බුදුරජුන් කෙරෙහි සිත පහදවා ගත්තාහු ද, ඔවුන් පැහැදුණේ අග්‍ර වූ ස්ථානයෙහි ය. අග්‍ර ස්ථානයෙහි පැහැදුනවුන්ගේ විපාකය ද අග්‍ර වන්නේ ය.
“යාවතා, චුන්දි, ධම්මා සංඛතා, අරියෝ අට්ඨංගිකෝ මග්ගෝ තේසං අග්ගමක්ඛායති. යේ, චුන්දි, අරියේ අට්ඨංගිකේ මග්ගේ පසන්නා, අග්ගේ තේ පසන්නා, අග්ගේ ඛෝ පන පසන්නානං අග්ගෝ විපාකෝ හෝති. යාවතා චුන්දි ධම්මා සංඛතා වා අසංඛතා වා විරාගෝ තේසං අග්ගමක්ඛායති යදිදං මදනිම්මදනෝ පිපාසවිනයෝ ආලයසමුග්ඝාතෝ වට්ටූපච්ඡේදෝ තණ්හක්ඛයෝ විරාගෝ නිරෝධෝ නිබ්බානං. යේ ඛෝ චුන්දි විරාගේ ධම්මේ පසන්නා. අග්ගේ තේ පසන්නා අග්ගේ ඛෝ පන පසන්නානං අග්ගෝ විපාකෝ හෝති.
චුන්දියෙනි, හේතු ප්‍රත්‍යයන්ගෙන් හටගත්තා වූ ත්, හට නොගත්තා වූ ත් යම්තාක් දේ ඇද්ද, ඒ සියල්ලට ම වඩා අග්‍ර වන්නේ නිර්වාණය යි. යම් මේ කෙලෙස් මද මඩින, කෙලෙස් පිපාසය සංසිඳුවන, තෘෂ්ණාව මුලින් ම නසන, සසර ගමන නැති කරන, තණ්හාව ක්ෂය වන, විරාගී වූ, තෘෂ්ණා නිරෝධයෙන් ලැබෙන යම් නිවනක් ඇද්ද එය යි. චුන්දියෙනි, යමෙක් ඒ විරාගී වූ ධර්මය කෙරෙහි පැහැදුනාහු වෙත් ද, ඔවුනගේ ඒ පැහැදීම අග්‍ර වූ දෙයක් කෙරෙහි ය. අග්‍ර ස්ථානයෙහි පැහැදුනවුන්ගේ විපාකය ද අග්‍ර වෙයි.
යාවතා චුන්දි සංඝා වා ගණා වා තථාගතසාවකසංඝෝ තේසං අග්ගමක්ඛායති යදිදං චත්තාරි පුරිසයුගානි අට්ඨපුරිසපුග්ගලා. ඒස භගවතෝ සාවකසංඝෝ ආහුනෙය්‍යෝ පාහුනෙය්‍යෝ දක්ඛිණෙය්‍යෝ අඤ්ජලිකරණීයෝ අනුත්තරං පුඤ්ඤක්ඛෙත්තං ලෝකස්ස. යේ ඛෝ චුන්දි සංඝේ පසන්නා, අග්ගේ තේ පස්සන්නා. අග්ගේ ඛෝ පන පසන්නානං අග්ගෝ විපාකෝ හෝති.
චුන්දියෙනි, යම්තාක් පිරිස් හෝ සමූහයන් හෝ සිටිත් ද, ඔවුන් සියල්ලන්ට ම වඩා අග්‍ර වන්නේ තථාගත ශ්‍රාවක සංඝයා ය. යම් මේ පුරුෂ යුගල සතරකින් යුක්ත වූ පුරුෂ පුද්ගල අටකින් යුක්ත වූ ඒ භාග්‍යවතුන් වහන්සේගේ ශ්‍රාවක සංඝයා ආහුණෙය්ය, පාහුණෙය්ය, දක්ඛිණෙය්ය, අංජලිකරණීය, අනුත්තරං පුඤ්ඤක්ඛෙත්තං ලෝකස්ස යන ගුණයෙන් යුතු වෙයි ද ඒ සංඝයා ය. චුන්දියෙනි, යමෙක් ආර්ය සංඝයා කෙරෙහි සිත පහදවා ගත්තාහු ද, ඔවුහු අග්‍ර වූ පිරිස කෙරෙහි පැහැදුණාහු ය. අග්‍ර ස්ථානයෙහි පැහැදුනවුන්ගේ විපාකය ද අග්‍ර ය.
යාවතා චුන්දි සීලානි, අරියකන්තානි තේසං අග්ගමක්ඛායති - යදිදං අඛණ්ඩානි අච්ඡිද්දානි අසබලානි අකම්මාසානි විඤ්ඤුප්පසත්ථානි අපරාමට්ඨානි සමාධි සංවත්තනිකානි. යේ ඛෝ චුන්දි අරිය කන්තේසු සීලේසු පරිපූරකාරිනෝ, අග්ගේ තේ පරිපූරකාරිනෝ. අග්ගේ ඛෝ පන පරිපූරකාරීනං අග්ගෝ විපාකෝ හෝතීති.
චුන්දියෙනි, යම්තාක් සිල් ඇත්නම්, ආර්යකාන්ත සීලය ඒ සියළු සිල්වලට වඩා අග්‍ර යැයි කියනු ලැබේ. එනම් නොකැඩුණු, සිදුරු නැති, කැලැල් නැති, පැල්ලම් නැති, තෘෂ්ණා දාස භාවයෙන් තොර වූ, නුවණැත්තන්ගේ ප්‍රසාදයට ලක් වන, තෘෂ්ණා දෘෂ්ටීන් ස්පර්ශ නොකළ, සමාධිය පිණිස පවතින සීලය යි. චුන්දියෙනි, යමෙක් ආර්යකාන්ත සීලෙයෙහි පරිපූරකාරී වෙත් ද, ඔවුහු අග්‍ර වූ සිල් පුරන්නෝ ය. අග්‍ර වූ සිල් පුරන්නවුන්ගේ විපාකය ද අග්‍ර ය.”
(ගාථා)
අග්ගතෝ වේ පසන්නානං අග්ගං ධම්මං විජානතං
අග්ගේ බුද්ධේ පසන්නානං දක්ඛිණෙය්‍යේ අනුත්තරේ
1. ඒකාන්තයෙන් අග්‍ර වූ පැහැදීමට අයත් අග්‍ර වූ ධර්මය අවබෝධ කොට වදාළ අනුත්තර වූ, දන් පිළිගැනීමෙහි සුදුසු වූ අග්‍ර වූ බුදුරජුන් කෙරෙහි පැහැදුණු සිත් ඇති තැනැත්තාට,
අග්ගේ ධම්මේ පසන්නානං විරාගූපසමේ සුඛේ
අග්ගේ සංඝේ පසන්නානං පුඤ්ඤක්ඛෙත්තේ අනුත්තරේ
2. විරාගී වූ කෙලෙස් සංසිඳවාලන සැපය ඇත්තා වූ අග්‍ර ධර්මයෙහි සිත පහදවාගත් තැනැත්තාට, අනුත්තර පින් කෙත වූ ආර්ය සංඝයා කෙරෙහි සිත පහදවා ගත් තැනැත්තාට,
අග්ගස්මිං දානං දදතං අග්ගං පුඤ්ඤං පවඩ්ඪති
අග්ගං ආයූ ච වණ්ණෝ ච යසෝ කිත්ති සුඛං බලං
3. ඒ අග්‍ර වූ උතුමන් කෙරෙහි දෙන දානය ද අග්‍ර පින් ලබා දෙන්නේ වෙයි. අග්‍ර වශයෙන් ආයු, වර්ණ, සැප, යස, කීර්ති, බල ලබා දෙයි.
අග්ගස්ස දාතා මේධාවී අග්ගධම්මසමාහිතෝ
දේවභූතෝ මනුස්සෝ වා අග්ගප්පත්තෝ පමෝදතීති
4. අග්‍ර වූ ධර්මයෙන් යුක්ත අග්‍ර වූ ශ්‍රාවක සංඝයා විෂයෙහි යම් නුවණැත්තෙක් දානාදිය පූජා කරයි ද, හේ දෙව් බවට හෝ මිනිස් බවට හෝ පැමිණි විට අග්‍ර බවට පත් ව සතුටු වෙයි.
සාදු! සාදු!! සාදු!!!
චුන්දී සූත්‍රය නිමා විය.
