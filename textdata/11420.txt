අංගුත්තර නිකාය
ඒකාදසක නිපාතෝ
11.1.1. කිමත්ථිය සුත්තං
11.1.1. කවර යහපතක් සඳහා දැයි වදාළ දෙසුම
ඒවං මේ සුතං: ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ.
අථ ඛෝ ආයස්මා ආනන්දෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා ආනන්දෝ භගවන්තං ඒතදවෝච:
මා විසින් මෙසේ අසන ලදී. එක් සමයක භාග්‍යවතුන් වහන්සේ සැවැත් නුවර ජේතවන නම් වූ අනේපිඬු සිටාණන් විසින් කරවන ලද ආරාමයෙහි වැඩ වසන සේක. එකල්හී ආයුෂ්මත් ආනන්දයන් වහන්සේ භාග්‍යවතුන් වහන්සේ යම් තැනෙක වැඩසිටි සේක් ද, එතැනට පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස්ව හිඳගත්හ. එකත්පස්ව හුන් ආයුෂ්මත් ආනන්දයන් වහන්සේ භාග්‍යවතුන් වහන්සේට මෙය පැවසූහ.
කිමත්ථියානි භන්තේ කුසලානි සීලානි කිමානිසංසානීති. අවිප්පටිසාරත්ථානි ඛෝ ආනන්ද කුසලානි සීලානි අවිප්පටිසාරානිසංසානීති.
“ස්වාමීනී, කුසල්සිල්වලින් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, කුසල්සිල්වලින් ලැබෙන යහපත නම්, ආනිශංසය නම් පසුතැවිල්ල නැතිකමයි.”
අවිප්පටිසාරෝ පන භන්තේ කිමත්ථියෝ කිමානිසංසෝති? අවිප්පටිසාරෝ ඛෝ ආනන්ද පාමොජ්ජත්ථෝ පාමොජ්ජානිසංසෝ.
“ස්වාමීනී, පසුතැවිල්ල නැතිකමින් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, පසුතැවිල්ල නැතිකමින් ලැබෙන යහපත නම්, ආනිශංසය නම් ප්‍රමුදිතබවයි.”
පාමොජ්ජං පන භන්තේ කිමත්ථියං කිමානිසංසන්ති: පාමොජ්ජං ඛෝ ආනන්ද පීතත්ථං පීතානිසංසං.
“ස්වාමීනී, ප්‍රමුදිත බවින් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, ප්‍රමුදිතබවින් ලැබෙන යහපත නම්, ආනිශංසය නම් ප්‍රීතිය යි.”
පීති පන භන්තේ කිමත්ථියා කිමානිසංසාති. පීති ඛෝ ආනන්ද පස්සද්ධත්ථා පස්සද්ධානිසංසා.
“ස්වාමීනී, ප්‍රීතියෙන් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, ප්‍රීතියෙන් ලැබෙන යහපත නම්, ආනිශංසය නම් කය සංසිඳී ගොස් සැහැල්ලුවට පත්වීම යි.”
පස්සද්ධි පන භන්තේ කිමත්ථියා කිමානිසංසාති? පස්සද්ධි ඛෝ ආනන්ද සුඛත්ථා සුඛානිසංසා.
“ස්වාමීනී, කය සංසිඳී ගොස් සැහැල්ලු වීමෙන් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, කය සංසිඳී ගොස් සැහැල්ලුවීමෙන් ලැබෙන යහපත නම්, ආනිශංසය නම් සැපය යි.”
සුඛං පන භන්තේ කිමත්ථියං කිමානිසංසන්ති? සුඛං ඛෝ ආනන්ද සමාධත්ථං සමාධානිසංසං.
“ස්වාමීනී, සැපයෙන් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, සැපයෙන් ලැබෙන යහපත නම්, ආනිශංසය නම් සිත එකඟ ව සමාධියට පත්වීම යි.”
සමාධි පන භන්තේ කිමත්ථෝ කිමානිසංසෝති? සමාධි ඛෝ ආනන්ද යථාභූතඤාණදස්සනත්ථෝ යථාභූතඤාණදස්සනානිසංසෝ.
“ස්වාමීනී, සිත එකඟ ව සමාධිමත් වීමෙන් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, සිත එකඟ ව සමාධිමත් වීමෙන් ලැබෙන යහපත නම්, ආනිශංසය නම් ඇත්ත ඇති සැටියෙන් මැ දන්නා නුවණ ලැබීම යි.”
යථාභූතඤාණදස්සනං පන භන්තේ කිමත්ථියං කිමානිසංසන්ති? යථාභූතඤාණදස්සනං ඛෝ ආනන්ද නිබ්බින්දනත්ථං නිබ්බිදානිසංසං.
“ස්වාමීනී, ඇත්ත ඇති සැටියෙන් මැ දන්නා නුවණින් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, ඇත්ත ඇති සැටියෙන් මැ දන්නා නුවණින් ලැබෙන යහපත නම්, ආනිශංසය නම් අවබෝධයෙන් මැ එපා වීම යි.”
නිබ්බිදා පන භන්තේ කිමත්ථෝ කිමානිසංසාති? නිබ්බිදා ඛෝ ආනන්ද විරාගත්ථා විරාගානිසංසා.
“ස්වාමීනී, අවබෝධයෙන් මැ එපා වීමෙන් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, අවබෝධයෙන් මැ එපා වීමෙන් ලැබෙන යහපත නම්, ආනිශංසය නම් නොඇල්මට පත් වීම යි.”
විරාගෝ පන භන්තේ කිමත්ථෝ කිමානිසංසෝති? විරාගෝ ඛෝ ආනන්ද විමුත්තිඤාණදස්සනත්ථෝ විමුත්තිඤාණදස්සනානිසංසෝති.
“ස්වාමීනී, නොඇල්මට පත් වීමෙන් ලැබෙන යහපත කුමක්ද? ආනිශංසය කුමක්ද?”
“ආනන්දයෙනි, නොඇල්මට පත් වීමෙන් ලැබෙන යහපත නම්, ආනිශංසය නම් ඒ නොඇලුණු දෙයින් තමා සදහට ම නිදහස් වැ ගිය බව දන්නා නුවණ ලැබීම යි.
ඉති ඛෝ ආනන්ද කුසලානි සීලානි අවිප්පටිසාරත්ථානි, අවිප්පටිසාරානිසංසානි. අවිප්පටිසාරෝ පාමොජ්ජත්ථෝ පාමොජ්ජානිසංසෝ. පාමොජ්ජං පීතත්ථං පීතානිසංසං. පීති පස්සද්ධත්ථා පස්සද්ධානිසංසා. පස්සද්ධි සුඛත්ථා සුඛානිසංසා. සුඛං සමාධත්ථං සමාධානිසංසං. සමාධි යථාභූතඤාණදස්සනත්ථෝ යථාභූතඤාණදස්සනානිසංසෝ. යථාභූතඤාණදස්සනා නිබ්බින්දත්ථං නිබ්බිදානිසංසං, නිබ්බිදා විරාගත්ථා විරාගානිසංසා, විරාගෝ විමුත්තිඤාණදස්සනත්ථෝ විමුත්තිඤාණදස්සනානිසංසෝ. ඉති ඛෝ ආනන්ද කුසලානි සීලානි අනුපුබ්බේන අග්ගාය පරෙන්තීති.
ආනන්දයෙනි, මේ අයුරින් පසුතැවිල්ල නැති බව නම් වූ යහපත, පසුතැවිල්ල නැති බව නම් වූ ආනිශංසය ලැබෙන්නේ කුසල්සිල් වලිනි. ප්‍රමුදිත බව නම් වූ යහපත, ප්‍රමුදිත බව නම් වූ ආනිශංසය ලැබෙන්නේ පසුතැවිල්ල නැතිකමිනි. ප්‍රීතිය නම් වූ යහපත, ප්‍රීතිය නම් වූ ආනිශංසය ලැබෙන්නේ ප්‍රමුදිත භාවයෙනි. කය සංසිඳී ගොස් සැහැල්ලු වීම නම් වූ යහපත, කය සංසිඳී ගොස් සැහැල්ලු වීම නම් වූ ආනිශංසය ලැබෙන්නේ ප්‍රීතියෙනි. සැපය නම් වූ යහපත, සැපය නම් වූ ආනිශංසය ලැබෙන්නේ කය සංසිඳී ගොස් සැහැල්ලු වීමෙනි. සිත එකඟ වැ සමාධිමත් වීම නම් වූ යහපත, සිත එකඟ වැ සමාධිමත් වීම නම් වූ ආනිශංසය ලැබෙන්නේ සැපයෙනි. ඇත්ත ඇති සැටියෙන් මැ දන්නා නුවණ නම් වූ යහපත, ඇත්ත ඇති සැටියෙන් මැ දන්නා නුවණ නම් වූ ආනිශංසය ලැබෙන්නේ සමාධියෙනි. අවබෝධයෙන් මැ එපා වීම නම් වූ යහපත, අවබෝධයෙන් මැ එපා වීම නම් වූ ආනිශංසය ලැබෙන්නේ ඇත්ත ඇති සැටියෙන් මැ දන්නා නුවණින් ය. නොඇල්මට පත් වීම නම් වූ යහපත, නොඇල්මට පත් වීම නම් වූ ආනිසංසය ලැබෙන්නේ අවබෝධයෙන් ම එපා වීමෙනි. නොඇල්මට පත් වූ දෙයින් තමා සදහට ම නිදහස් වැ ගිය බව දන්නා නුවණ නම් වූ යහපත, නොඇල්මට පත් වූ දෙයින් තමා සදහට ම නිදහස් වැ ගිය බව දන්නා නුවණ නම් වූ ආනිශංසය ලැබෙන්නේ නොඇල්මට පත් වී ගිය නිසා ය.
මෙසේ ආනන්දයෙනි, කුසල්සිල් වලින් පිළිවෙලින් අරහත්වය නම් වූ මුදුනට මැ යන්නේ ඔය අයුරිනි.”
සාදු! සාදු!! සාදු!!!
කිමත්ථිය සූත්‍රය නිමා විය.
