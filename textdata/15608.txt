සංයුත්ත නිකාය
ඛන්ධක වග්ගෝ
3.1.14. අඤ්ඤං ජීවං අඤ්ඤං සරීරං සූත්‍රය
‘ජීවය අනෙකකි, ශරීරය අනෙකකි’ යන්න ගැන වදාළ දෙසුම
219. සාවත්ථියං….
219. සැවැත් නුවර දී …………………
කිස්‌මිං නු ඛෝ භික්ඛවේ, සති කිං උපාදාය කිං අභිනිවිස්‌ස ඒවං දිට්‌ඨි උප්‌පජ්‌ජති. අඤ්ඤං ජීවං අඤ්ඤං සරීරන්ති?
“පින්වත් මහණෙනි, කුමක් තිබුණොත්ද, කුමකට බැඳීමෙන්ද, කවර දෙයක බැසගැනීමෙන්ද මේ විදිහේ දෘෂ්ටියක් උපදින්නේ? ‘ජීවය අනෙකකි, ශරීරය අනෙකකි’ කියලා.”
භගවම්මූලකා නෝ භන්තේ, ධම්‌මා ….(පෙ)….
“ස්වාමීනි, අපගේ මේ ධර්මය තියෙන්නේ භාග්‍යවතුන් වහන්සේ මුල් කරගෙනයි. …. (පෙ) ….”
රූපේ ඛෝ භික්ඛවේ, සති ….(පෙ)…. වේදනාය සති ….(පෙ)…. සඤ්‌ඤාය සති ….(පෙ)…. සංඛාරේසු සති ….(පෙ)…. විඤ්ඤාණේ සති විඤ්‌ඤාණං උපාදාය විඤ්‌ඤාණං අභිනිවිස්‌ස ඒවං දිට්‌ඨි උප්‌පජ්‌ජති. අඤ්ඤං ජීවං අඤ්ඤං සරීරන්ති.
“පින්වත් මහණෙනි, රූපය තිබුණොත් තමයි. …. (පෙ) …. විඳීම තිබුණොත් තමයි. …. (පෙ) …. සඤ්ඤාව තිබුණොත් තමයි. …. (පෙ) …. සංස්කාර තිබුණොත් තමයි. …. (පෙ) …. විඤ්ඤාණය තිබුණොත් තමයි, විඤ්ඤාණයට බැඳුණොත් තමයි, විඤ්ඤාණයෙහි බැසගත්තොත් තමයි ඔය වගේ දෘෂ්ටියක් උපදින්නේ. ‘ජීවය අනෙකකි, ශරීරය අනෙකකි’ කියලා.
තං කිං මඤ්‌ඤථ භික්ඛවේ, රූපං නිච්‌චං වා අනිච්‌චං වාති? ….(පෙ)…. අපි නු තං අනුපාදාය ඒවං දිට්‌ඨි උප්‌පජ්‌ජෙය්‍ය. අඤ්ඤං ජීවං අඤ්ඤං සරීරන්ති? නෝ හේතං භන්තේ.
පින්වත් මහණෙනි, මේ ගැන ඔබ කුමක් ද හිතන්නේ? රූපය නිත්‍ය දෙයක්ද? අනිත්‍ය දෙයක්ද? …. (පෙ) …. ඔය විදිහේ දෘෂ්ටියක් උපදීවිද? ‘ජීවය අනෙකකි, ශරීරය අනෙකකි’ කියලා.” “ස්වාමීනි, එය නොවේ ම යි.”
වේදනා ….(පෙ)…. සඤ්‌ඤා ….(පෙ)…. සංඛාරා ….(පෙ)…. විඤ්‌ඤාණං ….(පෙ)…. යම්‌පිදං දිට්‌ඨං සුතං මුතං විඤ්‌ඤාතං පත්‌තං පරියේසිතං අනුවිචරිතං මනසා, තම්‌පි නිච්‌චං වා අනිච්‌චං වාති? ….(පෙ)…. අපි නු තං අනුපාදාය ඒවං දිට්‌ඨි උප්‌පජ්‌ජෙය්‍ය. අඤ්ඤං ජීවං අඤ්ඤං සරීරන්ති? නෝ හේතං භන්තේ.
“වේදනාව …. (පෙ) …. සඤ්ඤාව …. (පෙ) …. සංස්කාර …. (පෙ) …. විඤ්ඤාණය …. (පෙ) …. යම් මේ දැකගන්නා ලද දෙයක් ඇද්ද, අසනා ලද දෙයක් ඇද්ද, දැනගත් ගඳ සුවඳක් ඇද්ද, විඳින ලද රසයක් ඇද්ද, දැනගත් පහසක් ඇද්ද, සිතන ලද යමක් ඇද්ද, පතන ලද දෙයක් ඇද්ද, සොයන ලද දෙයක් ඇද්ද, මනසින් හසුරුවන ලද යමක් ඇද්ද, එය පවා නිත්‍යයිද? අනිත්‍යයිද? …. (පෙ) …. ඔය විදිහේ දෘෂ්ටියක් උපදීවිද ‘ජීවය අනෙකකි, ශරීරය අනෙකකි’ කියලා.” “ස්වාමීනි, එය නොවේ ම යි.”
යතෝ ඛෝ භික්ඛවේ, අරියසාවකස්‌ස ….(පෙ)…. නියතෝ සම්‌බෝධිපරායනෝති.
“පින්වත් මහණෙනි, යම් දවසක ආර්ය ශ්‍රාවකයා තුළ …. (පෙ) …. නියත වශයෙන් ම නිවන අවබෝධ කරගන්නා වූ, සෝතාපන්න ආර්ය ශ්‍රාවකයා කියලයි.”
සාදු! සාදු!! සාදු!!!
අඤ්ඤං ජීවං අඤ්ඤං සරීරං සූත්‍රය නිමා විය.
