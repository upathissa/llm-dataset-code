ඛුද්දක නිකාය
ථේර ගාථා
2.5.2. ධම්මපාලත්ථේරගාථා
2.5.2. ධම්මපාල තෙරුන්ගේ ගාථා
203.යෝ හවේ දහරෝ භික්ඛු යුඤ්ජති බුද්ධසාසනේ
ජාගරෝ පතිසුත්තේසු අමෝඝං තස්ස ජීවිතං
203. තරුණ භික්ෂුවක් ඉන්නවා. හරිම වීරියවන්තයි. බණ භාවනාවේ යෙදෙන්නේ හරිම උත්සාහයෙන්. ලෝකයම නිදාගෙන සිටිද්දී ඔහු නිදාගන්නෙ නෑ. භාවනා කරනවා. ඔහුගේ ජීවිතය හිස් එකක් නම් නොවේ.

204.තස්මා සද්ධඤ්ච සීලඤ්ච පසාදං ධම්මදස්සනං
අනුයුඤ්ජේථ මේධාවී සරං බුද්ධාන සාසන’න්ති
204. එනිසා බුද්ධිමත් භික්ෂුව ශ්‍රද්ධාවන්තයි. සීලවන්තයි. තෙරුවන් ගැන ප්‍රසාදයෙන් ඉන්නෙ. ධර්මාවබෝධයත් ඇති කර ගන්නවා. ඒ නිසයි එයා බුදු සසුන තුළ වීරිය කරන්නේ.
ඉත්ථං සුදං ආයස්මා ධම්මපාලෝ ථේරෝ ගාථායෝ අභාසිත්ථා‘ති.
මෙය වනාහී ආයුෂ්මත් ධම්මපාල නම් රහත් මුනිඳුන් වදාළ ගාථාවන්ය.
