සංයුත්ත නිකාය
සළායතන වග්ගෝ
1.11.7. උපාදාන සුත්තං
1.11.7. ග්‍රහණය වීම ගැන වදාළ දෙසුම
උපාදානියේ ච භික්ඛවේ, ධම්මේ දේසිස්සාමි උපාදානඤ්ච. තං සුණාථ. කතමේ ච භික්ඛවේ, උපාදානියා ධම්මා? කතමඤ්ච උපාදානං?
පින්වත් මහණෙනි, ග්‍රහණය වීම ඇති කරවන දේත්, ග්‍රහණය වීමත් ගැන කියා දෙන්නම්. එය සවන් යොමා අසන්න. පින්වත් මහණෙනි, ග්‍රහණය වීම ඇතිකරවන දේ යනු කුමක්ද? ග්‍රහණය වීම යනු කුමක්ද?
චක්ඛුං භික්ඛවේ, උපාදානියෝ ධම්මෝ. යෝ තත්ථ ඡන්දරාගෝ තං තත්ථ උපාදානං, සෝතං ....(පෙ).... ඝානං ....(පෙ).... ජිව්හා උපාදානියෝ ධම්මෝ, යෝ තත්ථ ඡන්දරාගෝ තං තත්ථ උපාදානං. කායෝ ....(පෙ).... මනෝ උපාදානියෝ ධම්මෝ. යෝ තත්ථ ඡන්දරාගෝ තං තත්ථ උපාදානං. ඉමේ වුච්චන්ති භික්ඛවේ උපාදානියා ධම්මා, ඉදං උපාදානන්ති.
පින්වත් මහණෙනි, ඇස යනු ග්‍රහණය වීම ඇතිකරවන දෙයක්. ඒ කෙරෙහි යම් ඡන්ද රාගයක් ඇත්නම්, ඒක තමයි එතැන තියෙන ග්‍රහණය වීම. කන ….(පෙ)…. නාසය ….(පෙ)…. දිව යනු ග්‍රහණය වීම ඇතිකරවන දෙයක්. ඒ කෙරෙහි යම් ඡන්ද රාගයක් ඇත්නම්, ඒක තමයි එතැන තියෙන ග්‍රහණය වීම. කය ….(පෙ)…. මනස යනු ග්‍රහණය වීම ඇතිකරවන දෙයක්. ඒ කෙරෙහි යම් ඡන්ද රාගයක් ඇත්නම්, ඒක තමයි එතැන තියෙන ග්‍රහණය වීම. පින්වත් මහණෙනි, මේවා තමයි ග්‍රහණය වීම ඇති කරවන දේ කියලා කියන්නේ. මෙය තමයි ග්‍රහණය වීම කියලා කියන්නේ.
සාදු! සාදු!! සාදු!!!
උපාදාන සූත්‍රය නිමා විය.
