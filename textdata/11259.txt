අංගුත්තර නිකාය
නවක නිපාතෝ
9.1.2.1. සාරිපුත්ත සීහනාද සුත්තං
9.1.2.1. සැරියුත් තෙරුන්ගේ සිහනද ගැන වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ, අථ ඛෝ ආයස්මා සාරිපුත්තෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා සාරිපුත්තෝ භගවන්තං ඒතදවෝච: “වුත්ථෝ මේ භන්තේ, සාවත්ථියං වස්සාවාසෝ, ඉච්ඡාමහං භන්තේ, ජනපදචාරිකං පක්කමිතු”න්ති. යස්සදානි ත්වං සාරිපුත්ත, කාලං මඤ්ඤසීති. අථ ඛෝ ආයස්මා සාරිපුත්තෝ උට්ඨායාසනා භගවන්තං අභිවාදෙත්වා පදක්ඛිණං කත්වා පක්කාමි.
එක් සමයක භාග්‍යවතුන් වහන්සේ සැවැත් නුවර ජේතවනය නම් වූ අනේපිඬු සිටුහුගේ ආරාමයෙහි වැඩ වසන සේක. එකල්හී ආයුෂ්මත් සාරිපුත්තයන් වහන්සේ භාග්‍යවතුන් වහන්සේ වෙත පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් සාරිපුත්තයන් වහන්සේ භාග්‍යවතුන් වහන්සේට මෙය පැවසූහ.
“ස්වාමීනී, මා විසින් සැවැත් නුවර වස් වසන ලද්දේ ය. ස්වාමීනී, මම දැන් ජනපද චාරිකාවෙහි යන්නට කැමැත්තෙමි.”
“සාරිපුත්තයෙනි, දැන් යමකට කාලය දන්නෙහි නම්, ඔබ එය දනුව.”
එකල්හී ආයුෂ්මත් සාරිපුත්තයන් වහන්සේ හුනස්නෙන් නැගිට භාග්‍යවතුන් වහන්සේ සකසා වන්දනා කොට පැදකුණු කොට බැහැරට වැඩි සේක.
අථ ඛෝ අඤ්ඤතරෝ භික්ඛු අචිරපක්කන්තේ ආයස්මන්තේ සාරිපුත්තේ භගවන්තං ඒතදවෝච: “ආයස්මා මං භන්තේ, සාරිපුත්තෝ ආසජ්ජ අප්පටිනිස්සජ්ජ චාරිකං පක්කන්තෝ” ති.
ඉක්බිති එක්තරා භික්ෂුවක් ආයුෂ්මත් සාරිපුත්තයන් වහන්සේ වැඩම කොට සුළු වේලාවකින් භාග්‍යවතුන් වහන්සේට මෙය සැළ කළේ ය.
“ස්වාමීනී, ආයුෂ්මත් සාරිපුත්ත තෙමේ මගේ සිරුරෙහි හැපී ඒ වරද නැති නොකොට චාරිකාවට පිටත් වූයේ නොවැ.”
අථ ඛෝ භගවා අඤ්ඤතරං භික්ඛුං ආමන්තේසි: “ඒහි ත්වං භික්ඛු, මම වචනේන සාරිපුත්තං ආමන්තේසි: ‘සත්ථා තං ආවුසෝ සාරිපුත්ත, ආමන්තේතී’ ති”. “ඒවං භන්තේ” ති ඛෝ සෝ භික්ඛු භගවතෝ පටිස්සුත්වා යේනායස්මා සාරිපුත්තෝ තේනුපසංකමි, උපසංකමිත්වා ආයස්මන්තං සාරිපුත්තං ඒතදවෝච: “සත්ථා තං ආවුසෝ සාරිපුත්ත, ආමන්තේතී” ති. ඒවමාවුසෝති ඛෝ ආයස්මා සාරිපුත්තෝ තස්ස භික්ඛුනෝ පච්චස්සෝසි.
ඉක්බිති භාග්‍යවතුන් වහන්සේ එක්තරා භික්ෂුවක් ඇමතූ සේක.
“භික්ෂුව, මෙහි එව. මාගේ වචනයෙන් සාරිපුත්තයන් අමතව. ‘ආයුෂ්මත් සාරිපුත්තයෙනි, ශාස්තෘන් වහන්සේ ඔබ අමතන සේකැ’ යි.”
“එසේ ය, ස්වාමීනී” යි ඒ භික්ෂුව භාග්‍යවතුන් වහන්සේට පිළිවදන් දී ආයුෂ්මත් සාරිපුත්තයන් වහන්සේ යම් තැනක සිටි සේක් ද, එතැනට ගියේ ය. ගොස් ආයුෂ්මත් සාරිපුත්තයන් වහන්සේට මෙය පැවසුවේ ය.
“ආයුෂ්මත් සාරිපුත්තයෙනි, ශාස්තෘන් වහන්සේ ඔබ අමතන සේක.”
“එසේ ය, ආයුෂ්මතැ” යි ආයුෂ්මත් සාරිපුත්තයන් වහන්සේ ඒ භික්ෂුවට පිළිවදන් දුන් සේක.
තේන ඛෝ පන සමයේන ආයස්මා ච මහාමොග්ගල්ලානෝ ආයස්මා ච ආනන්දෝ අවාපුරණං ආදාය විහාරේන විහාරං අන්වාහිණ්ඩන්ති අභික්කමථායස්මන්තෝ, අභික්කමථායස්මන්තෝ, ඉදානායස්මා සාරිපුත්තෝ භගවතෝ සම්මුඛා සීහනාදං නදිස්සතීති.
එසමයෙහි ආයුෂ්මත් මහා මොග්ගල්ලානයන් වහන්සේ ත්, ආයුෂ්මත් ආනන්දයන් වහන්සේ ත්, දොර යතුරු ගෙන වෙහෙරින් වෙහෙරට වැඩියාහ.
“පෙරට එව් ආයුෂ්මත්නි. පෙරට එව් ආයුෂ්මත්නි, දැන් ආයුෂ්මත් සාරිපුත්තයන් වහන්සේ භාග්‍යවතුන් වහන්සේ ඉදිරියෙහි සිංහනාද කරන්නාහ.”
අථ ඛෝ ආයස්මා සාරිපුත්තෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නං ඛෝ ආයස්මන්තං සාරිපුත්තං භගවා ඒතදවෝච: ඉධ තේ සාරිපුත්ත, අඤ්ඤතරෝ සබ්‍රහ්මචාරී ඛීයනධම්මං ආපන්නෝ. “ආයස්මා මං භන්තේ, සාරිපුත්තෝ ආසජ්ජ අප්පටිනිස්සජ්ජ චාරිකං පක්කන්තෝ” ති.
එකල්හී ආයුෂ්මත් සාරිපුත්තයන් වහන්සේ භාග්‍යවතුන් වහන්සේ වෙත එළඹියහ. එළඹ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් සාරිපුත්තයන් වහන්සේට භාග්‍යවතුන් වහන්සේ මෙය වදාළ සේක.
“සාරිපුත්තයෙනි, මෙහිලා තොපට එක්තරා සබ්‍රහ්මචාරීන් වහන්සේ නමක් දොස් පැවරීමකට පැමිණියේ ය. ‘ස්වාමීනී, ආයුෂ්මත් සාරිපුත්ත තෙමේ මගේ සිරුරෙහි හැපී ඒ වරද නැති නොකොට චාරිකාවට පිටත් වූයේ නොවැ’යි.”
1. යස්ස නූන භන්තේ කායේ කායගතාසති අනුපට්ඨිතා අස්ස, සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය. සෙය්‍යථාපි භන්තේ, පඨවියං සුචිම්පි නික්ඛිපන්ති, අසුචිම්පි නික්ඛිපන්ති, ගූථගතම්පි නික්ඛිපන්ති, මුත්තගතම්පි නික්ඛිපන්ති, ඛේලගතම්පි නික්ඛිපන්ති, පුබ්බගතම්පි නික්ඛිපන්ති, ලෝහිතගතම්පි නික්ඛිපන්ති, න ච තේන පඨවී අට්ටීයති වා හරායති වා ජිගුච්ඡති වා ඒවමේව ඛෝ අහං භන්තේ පඨවිසමේන චේතසා විහරාමි විපුලේන මහග්ගතේන අප්පමාණේන අවේරේන අබ්‍යාපජ්ඣනේ.
1. “ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ පොළොවට පිරිසිදු දේ ත් දමති. අපිරිසිදු දේ ත් දමති. මල මුත්‍රා ත් දමති. කෙළ ත් දමති. සැරව ත් දමති. ලේ ත් දමති. ඒ හේතුවෙන් පොළොව නොපෙළෙයි. ලැජ්ජා නොවෙයි. පිළිකුලට පත් නොවෙයි. එසෙයින් ම ස්වාමීනී, මම පොළොව හා සම වූ සිතින් විපුල වූ, මහත්ගත වූ, අප්‍රමාණ වූ, අවෛරී ව තරහ නැති සිතින් වාසය කරමි.
2. යස්ස නූන භන්තේ කායේ කායගතාසති අනුපට්ඨිතා අස්ස, සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය, සෙය්‍යථාපි භන්තේ, ආපස්මිං සුචිම්පි ධෝවන්ති, අසුචිම්පි ධෝවන්ති, ගූථගතම්පි ධෝවන්ති, මුත්තගතම්පි ධෝවන්ති, ඛේලගතම්පි ධෝවන්ති, ලෝහිතගතම්පි ධෝවන්ති, න ච තේන ආපෝ අට්ටීයති වා හරායති වා ජිගුච්ඡති වා ඒවමේව ඛෝ අහං භන්තේ ආපෝසමේන චේතසා විහරාමි විපුලේන මහග්ගතේන අප්පමාණේන අවේරේන අබ්‍යාපජ්ඣනේ.
2. ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ ජලයෙහි පිරිසිදු දේ ත් සෝදති. අපිරිසිදු දේ ත් සෝදති. මල මුත්‍රා ත් සෝදති. කෙළ ත් සෝදති. සැරව ත් සෝදති. ලේ ත් සෝදති. ඒ හේතුවෙන් ජලය නොපෙළෙයි. ලැජ්ජා නොවෙයි. පිළිකුලට පත් නොවෙයි. එසෙයින් ම ස්වාමීනී, මම ජලය හා සම වූ සිතින් විපුල වූ, මහත්ගත වූ, අප්‍රමාණ වූ, අවෛරී ව තරහ නැති සිතින් වාසය කරමි.
3. යස්ස නූන භන්තේ කායේ කායගතාසති අනුපට්ඨිතා අස්ස, සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය. සෙය්‍යථාපි භන්තේ, තේජෝ සුචිම්පි ඩහති, අසුචිම්පි ඩහති, ගූථගතම්පි ඩහති, මුත්තගතම්පි ඩහති, ඛේලගතම්පි ඩහති, පුබ්බගතම්පි ඩහති, ලෝහිතගතම්පි ඩහති. න ච තේන තේජෝ අට්ටීයති වා හරායති වා ජිගුච්ඡති වා ඒවමේව ඛෝ අහං භන්තේ තේජෝසමේන චේතසා විහරාමි, විපුලේන මහග්ගතේන අප්පමාණේන අවේරේන අබ්‍යාපජ්ඣනේ.
3. ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ ගින්න පිරිසිදු දේ ත් දවයි. අපිරිසිදු දේ ත් දවයි. මල මුත්‍රා ත් දවයි. කෙළ ත් දවයි. සැරව ත් දවයි. ලේ ත් දවයි. ඒ හේතුවෙන් ගින්න නොපෙළෙයි. ලැජ්ජා නොවෙයි. පිළිකුලට පත් නොවෙයි. එසෙයින් ම ස්වාමීනී, මම ගින්න හා සම වූ සිතින් විපුල වූ, මහත්ගත වූ, අප්‍රමාණ වූ, අවෛරී ව තරහ නැති සිතින් වාසය කරමි.
4. යස්ස නූන භන්තේ කායේ කායගතා සති අනුපට්ඨිතා අස්ස, සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය. සෙය්‍යථාපි භන්තේ, වායෝ සුචිම්පි උපවායති, අසුචිම්පි උපවායති, ගූථගතම්පි උපවායති, මුත්තගතම්පි උපවායති, ඛේලගතම්පි උපවායති, පුබ්බගතම්පි උපවායති, ලෝහිතගතම්පි උපවායති. න ච තේන වායෝ අට්ටීයති වා හරායති වා ජිගුච්ඡති වා. ඒවමේව ඛෝ අහං භන්තේ, වායෝසමේන චේතසා විහරාමි, විපුලේන මහග්ගතේන අප්පමාණේන අවේරේන අබ්‍යාපජ්ඣනේ.
4. ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ සුළඟ පිරිසිදු දේ ත් ගෙන හමයි. අපිරිසිදු දේ ත් ගෙන හමයි. මල මුත්‍රා ත් ගෙන හමයි. කෙළ ත් ගෙන හමයි. සැරව ත් ගෙන හමයි. ලේ ත් ගෙන හමයි. ඒ හේතුවෙන් සුළඟ නොපෙළෙයි. ලැජ්ජා නොවෙයි. පිළිකුලට පත් නොවෙයි. එසෙයින් ම ස්වාමීනී, මම සුළඟ හා සම වූ සිතින් විපුල වූ, මහත්ගත වූ, අප්‍රමාණ වූ, අවෛරී ව තරහ නැති සිතින් වාසය කරමි.
5. යස්ස නූන භන්තේ කායේ කායගතාසති අනුපට්ඨිතා අස්ස, සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය. සෙය්‍යථාපි භන්තේ, රජෝහරණං සුචිම්පි පුඤ්ඡති. අසුචිම්පි පුඤ්ඡති, ගූථගතම්පි පුඤ්ඡති, මුත්තගතම්පි පුඤ්ඡති, ඛේලගතම්පි පුඤ්ඡති, පුබ්බගතම්පි පුඤ්ඡති, ලෝහිතගතම්පි පුඤ්ඡති. න ච තේන රජෝහරණං අට්ටීයති වා හරායති වා ජිගුච්ඡති වා. ඒවමේව ඛෝ අහං භන්තේ රජෝහරණසමේන චේතසා විහරාමි, විපුලේන මහග්ගතේන අප්පමාණේන අවේරේන අබ්‍යාපජ්ඣනේ.
5. ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ දූවිලි පිසින රෙදි කඩ පිරිසිදු දේ ත් පිස දමයි. අපිරිසිදු දේ ත් පිස දමයි. මල මුත්‍රා ත් පිස දමයි. කෙළ ත් පිස දමයි. සැරව ත් පිස දමයි. ලේ ත් පිස දමයි. ඒ හේතුවෙන් දූවිලි පිසින රෙදිකඩ නොපෙළෙයි. ලැජ්ජා නොවෙයි. පිළිකුලට පත් නොවෙයි. එසෙයින් ම ස්වාමීනී, මම දූවිලි පිසින රෙදිකඩ හා සම වූ සිතින් විපුල වූ, මහත්ගත වූ, අප්‍රමාණ වූ, අවෛරී ව තරහ නැති සිතින් වාසය කරමි.
6. යස්ස නූන භන්තේ කායේ කායගතාසති අනුපට්ඨිතා අස්ස, සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය, සෙය්‍යථාපි භන්තේ චණ්ඩාලකුමාරකෝ වා චණ්ඩාලකුමාරිකා වා කළෝපිහත්ථෝ නන්තකවාසී ගාමං වා නිගමං වා පවිසන්තෝ නීවචිත්තඤ්ඤේව උපට්ඨපෙත්වා පවිසති. ඒවමේව ඛෝ අහං භන්තේ චණ්ඩාලකුමාරකසමේන චේතසා විහරාමි විපුලේන මහග්ගතේන අප්පමාණේන අවේරේන අබ්‍යාපජ්ඣනේ.
6. ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ සැඩොල් දරුවෙක් හෝ සැඩොල් දැරියක් හෝ පැසක් අතට ගෙන රෙදි කඩමාල්ලක් හැඳ ගමකට හෝ නියම් ගමකට හෝ පිවිසෙයි නම්, නීච සිත ම පිහිටුවාගෙන පිවිසෙයි ද, එසෙයින් ම ස්වාමීනී, මම සැඩොල් දරුවෙකු හා සම වූ සිතින් විපුල වූ, මහත්ගත වූ, අප්‍රමාණ වූ, අවෛරී ව තරහ නැති සිතින් වාසය කරමි.
7. යස්ස නූන භන්තේ කායේ කායගතාසති අනුපට්ඨිතා අස්ස, සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය. සෙය්‍යථාපි භන්තේ උසභෝ ඡින්නවිසාණෝ සෝරතෝ සුදන්තෝ සුවිනීතෝ රථියාය රථියං සිංඝාටකේන සිංඝාටකං අන්වාහිණ්ඩන්තෝ න කිඤ්චි හිංසති පාදේන වා විසාණේන වා. ඒවමේව ඛෝ අහං භන්තේ උසභච්ඡින්නවිසාණසමේන චේතසා විහරාමි විපුලේන මහග්ගතේන අප්පමාණේන අවේරේන අබ්‍යාපජ්ඣනේ.
7. ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ අං කැඩී ගිය ගවයෙක් කීකරු වූයේ, හොඳින් දමනය වූයේ, හොඳින් හික්මුණේ, පාරක් පාරක් ගානේ, හංදියක් හංදියක් ගානේ ඇවිදගෙන යද්දී කිසිවෙකුට පයින් හෝ අඟින් හෝ හිංසාවක් නොකරයි ද, එසෙයින් ම ස්වාමීනි, මම අං කැඩී ගිය ගවයෙකු හා සම වූ සිතින් විපුල වූ, මහත්ගත වූ, අප්‍රමාණ වූ, අවෛරී ව තරහ නැති සිතින් වාසය කරමි.
8. යස්ස නූන භන්තේ කායේ කායගතාසති අනුපට්ඨිතා අස්ස. සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය. සෙය්‍යථාපි භන්තේ ඉත්ථි වා පුරිසෝ වා දහරෝ වා යුවා වා මණ්ඩනක ජාතිකෝ සීසං නහාතෝ අහිකුණපේන වා කුක්කුරකුණපේන වා මනුස්සකුණපේන වා කණ්ඨේ ආසත්තේන අට්ටීයෙය්‍ය, හරායෙය්‍ය ජිගුච්ඡෙය්‍ය. ඒවමේව ඛෝ අහං භන්තේ ඉමිනා පූතිකායේන අට්ටියාමි හරායාමි ජිගුච්ඡාමි.
8. ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ සැරසෙනු කැමති තරුණ යොවුන් ස්ත්‍රියක් හෝ පුරුෂයෙක් හෝ හිස් සෝදා ස්නානය කොට සිටි කල්හී සර්ප කුණකින් හෝ බලු කුණකින් හෝ මිනිස් කුණකින් හෝ බෙල්ලෙහි දමන ලද්දේ නම් ඒ හේතුවෙන් පෙලෙයි ද, ලැජ්ජා වෙයි ද, පිළිකුල් කරයි ද, එසෙයින් ම ස්වාමීනී, මම මේ කුණු කයෙන් පීඩා විඳිමි. ලැජ්ජා වෙමි. පිළිකුල් කරමි.
9. යස්ස නූන භන්තේ කායේ කායගතාසති අනුපට්ඨිතා අස්ස සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍ය. සෙය්‍යථාපි භන්තේ පුරිසෝ මේදකථාලිකං පරිහරෙය්‍ය ඡිද්දං විච්ඡිද්දං උග්ඝරන්තං පග්ඝරන්තං. ඒවමේව ඛෝ අහං භන්තේ ඉමං කායං පරිහරාමි, ඡිද්දං විච්ඡිද්දං උග්ඝරන්තං පග්ඝරන්තං.
9. ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය. ස්වාමීනී, යම් සේ පුරුෂයෙක් තැන තැන ලොකු කුඩා සිදුරු ඇති, කුණු මේද තෙල් උඩිනුත් වැගිරෙන යටිනුත් වැගිරෙන මස් භාජනයක් පරිහරණය කරයි ද, එසෙයින් ම ස්වාමීනී, මම තැන තැන ලොකු කුඩා සිදුරු ඇති, උඩිනු ත් යටිනුත් අශූචි වැගිරෙන මේ කුණු කයක් පරිහරණය කරමි.
යස්ස නූන භන්තේ කායේ කායගතාසති අනුපට්ඨිතා අස්ස, සෝ ඉධ අඤ්ඤතරං සබ්‍රහ්මචාරිං ආසජ්ජ අප්පටිනිස්සජ්ජ චාරිකං පක්කමෙය්‍යාති.
ස්වාමීනී, යමෙකුට කය පිළිබඳ ව කායගතාසතිය නොපිහිටියේ නම් මෙහිලා ඔහු එක්තරා සබ්‍රහ්මචාරී නමකගේ සිරුරෙහි හැපී, ඒ වරද නැති නොකොට චාරිකාවෙහි පිටත් වන්නේ ය.”
අථ ඛෝ සෝ භික්ඛු උට්ඨායාසනා ඒකංසං උත්තරාසංගං කරිත්වා භගවතෝ පාදේසු සිරසා නිපතිත්වා භගවන්තං ඒතදවෝච: “අච්චයෝ මං භන්තේ අච්චගමා යථාබාලං යථාමූළ්හං යථාඅකුසලං. යෝහං ආයස්මන්තං සාරිපුත්තං අසතා තුච්ඡා මුසා අභූතේන අබ්භාචික්ඛිං. තස්ස මේ භන්තේ භගවා අච්චයං අච්චයතෝ පතිගණ්හාතු ආයතිං සංවරායා” ති.
ඉක්බිති ඒ භික්ෂුව හුනස්නෙන් නැගිට සිවුර ඒකාංශ කොට භාග්‍යවතුන් වහන්සේගේ ශ්‍රී පාද අභියස සිරසින් වැටී භාග්‍යවතුන් වහන්සේට මෙය සැළ කළේ ය.
“ස්වාමීනී, යම් සේ බාලයෙකු වෙත හෝ මෝඩයෙකු වෙත හෝ අදක්ෂයෙකු වෙත හෝ වරදක් පැමිණෙන්නේ ද, එසෙයින් ම මා කෙරෙහි වරද යටකොට ගියේ ය. මම ආයුෂ්මත් සාරිපුත්තයන් වහන්සේට යම් අසත්‍ය වූ තුච්ඡ වූ මුසා වූ අභූතයෙන් චෝදනා කළෙම් ද, ස්වාමීනී, භාග්‍යවතුන් වහන්සේ ඒ මාගේ වරද මත්තෙහි සංවර වීම පිණිස වරදක් වශයෙන් පිළිගන්නා සේක්වා!”
තග්ඝ තං භික්ඛු අච්චයෝ අච්චගමා යථාබාලං යථාමූළ්හං යථා අකුසලං යෝ ත්වං සාරිපුත්තං අසතෘ තුච්ඡා මුසා අභූතේන අබ්භාචික්ඛි. යතෝ ච ඛෝ ත්වං භික්ඛු අච්චයං අච්චයතෝ දිස්වා යථාධම්මං පටිකරෝසි, තං තේ මයං පතිගණ්හාම. වුද්ධිහේසා භික්ඛු අරියස්ස විනයේ යෝ අච්චයං අච්චයතෝ දිස්වා යථාධම්මං පටිකරෝති ආයතිං සංවරං ආපජ්ජතීති.
“ඒකාන්තයෙන් ම භික්ෂුව, යම් සේ බාලයෙකු වෙත හෝ මෝඩයෙකු වෙත හෝ අදක්ෂයෙකු වෙත හෝ වරදක් පැමිණෙන්නේ ද, එසෙයින් ම ඔබ කෙරෙහි වරද යටකොට ගියේ ය. ඔබ සාරිපුත්තයන්ට අසත්‍ය වූ තුච්ඡ වූ මුසා වූ අභූතයෙන් චෝදනා කළෙහි ය. යම් කලක භික්ෂුව, ඔබ වරද වරද වශයෙන් දැක ධර්මානුකූල ප්‍රතිකර්ම කරන්නෙහි ද, ඔබගේ ඒ වරද අපි පිළිගනිමු. භික්ෂුව, යමෙක් වරද වරද වශයෙන් දැක ධර්මානුකූල ව පිළියම් කරයි ද, මත්තෙහි සංවරයට පැමිණෙයි ද, එය ආර්ය විනයෙහි අභිවෘද්ධියකි.”
අථ ඛෝ භගවා ආයස්මන්තං සාරිපුත්තං ආමන්තේසි: ඛම සාරිපුත්ත ඉමස්ස මෝඝපුරිසස්ස පුරාස්ස එත්ථේව සත්තධා මුද්ධා ඵලිස්සතීති.
ඉක්බිති භාග්‍යවතුන් වහන්සේ ආයුෂ්මත් සාරිපුත්තයන් වහන්සේ අමතා වදාළ සේක.
“සාරිපුත්තයෙනි, මේ හිස් පුරුෂයාගේ හිස මෙහි ම සත් කඩකට පැලෙන්නට කලින් සමාව දෙන්න.”
ඛමාමහං භන්තේ තස්ස ආයස්මතෝ සචේ මං සෝ ආයස්මා ඒවමාහ: ඛමතු ච මේ සෝ ආයස්මාති.
“ඉදින් ස්වාමීනී, ඒ ආයුෂ්මත් තෙමේ ‘මට සමාවෙන්න’ කියා මෙසේ පවසයි නම්, මම ඒ ආයුෂ්මතුන්ට සමාව දෙමි.”
සාදු! සාදු!! සාදු!!!
සාරිපුත්ත සීහනාද සූත්‍රය නිමා විය.
