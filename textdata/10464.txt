අංගුත්තර නිකාය
ඡක්ක නිපාතෝ
6.2.2.8. බල සුත්තං
6.2.2.8. බලය ගැන වදාළ දෙසුම
සාවත්ථිනිදානං .....
සැවැත් නුවර දී ය .....
ඡහි භික්ඛවේ ධම්මේහි සමන්නාගතෝ භික්ඛු අභබ්බෝ සමාධිස්මිං බලතං පාපුණිතුං. කතමේහි ඡහි:
මහණෙනි, සය කරුණකින් සමන්විත වූ භික්ෂුව සමාධියෙහි බලවත් බවට පැමිණෙන්නට හැකියාව නැත්තේ ය. ඒ කවර කරුණු සයකින් ද යත්;
ඉධ භික්ඛවේ භික්ඛු න සමාධිස්ස සමාපත්තිකුසලෝ හෝති, න සමාධිස්ස ඨිතිකුසලෝ හෝති, න සමාධිස්ස වුට්ඨානකුසලෝ හෝති, අසක්කච්චකාරී ච හෝති, අසාතච්චකාරී ච, අසප්පායකාරී ච.
මහණෙනි, මෙහිලා භික්ෂුව සමාධියට සමවැදීමෙහි දක්ෂ නොවෙයි. සමාධිය පවත්වාගැනීමෙහි දක්ෂ නොවෙයි. සමාධියෙන් නැගිටීමෙහි දක්ෂ නොවෙයි. සකස් කොට කරන්නේ ද නොවෙයි. නිතර නිතර කරන්නේ ද නොවෙයි. සමාධියට හිත නොවන ක්‍රියාවන් කරන්නේ ද වෙයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ භික්ඛු අභබ්බෝ සමාධිස්මිං බලතං පාපුණිතුං.
මහණෙනි, මේ සය කරුණෙන් සමන්විත වූ භික්ෂුව සමාධියෙහි බලවත් බවට පැමිණෙන්නට හැකියාව නැත්තේ ය.
ඡහි භික්ඛවේ ධම්මේහි සමන්නාගතෝ භික්ඛු භබ්බෝ සමාධිස්මිං බලතං පාපුණිතුං. කතමේහි ඡහි:
මහණෙනි, සය කරුණකින් සමන්විත වූ භික්ෂුව සමාධියෙහි බලවත් බවට පැමිණෙන්නට හැකියාව ඇත්තේ ය. ඒ කවර කරුණු සයකින් ද යත්;
ඉධ භික්ඛවේ භික්ඛු සමාධිස්ස සමාපත්තිකුසලෝ හෝති, සමාධිස්ස ඨිතිකුසලෝ හෝති, සමාධිස්ස වුට්ඨානකුසලෝ හෝති, සක්කච්චකාරී ච හෝති, සාතච්චකාරී ච, සප්පායකාරී ච.
මහණෙනි, මෙහිලා භික්ෂුව සමාධියට සමවැදීමෙහි දක්ෂ වෙයි. සමාධිය පවත්වාගැනීමෙහි දක්ෂ වෙයි. සමාධියෙන් නැගිටීමෙහි දක්ෂ වෙයි. සකස් කොට කරන්නේ ද වෙයි. නිතර නිතර කරන්නේ ද වෙයි. සමාධියට හිත වූ ක්‍රියාවන් කරන්නේ ද වෙයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ භික්ඛු භබ්බෝ සමාධිස්මිං බලතං පාපුණිතුන්ති.
මහණෙනි, මේ සය කරුණෙන් සමන්විත වූ භික්ෂුව සමාධියෙහි බලවත් බවට පැමිණෙන්නට හැකියාව ඇත්තේ ය.
සාදු! සාදු!! සාදු!!!
බල සූත්‍රය නිමා විය.
