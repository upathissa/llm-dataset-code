සංයුත්ත නිකාය
සළායතන වග්ගෝ
1.17.3. අනිච්චඡන්දරාග සුත්තං
1.17.3. අනිත්‍ය දේ කෙරෙහි ඇති ඡන්දරාගය දුරු කිරීම ගැන වදාළ දෙසුම
යං භික්ඛවේ අනිච්චං, තත්‍ර වෝ ඡන්දරාගෝ පහාතබ්බෝ. කිඤ්ච භික්ඛවේ අනිච්චං: චක්ඛුං භික්ඛවේ අනිච්චං, තත්‍ර වෝ ඡන්දරාගෝ පහාතබ්බෝ. සෝතං අනිච්චං ....(පෙ).... ඝානං අනිච්චං ....(පෙ).... ජිව්හා අනිච්චා ....(පෙ).... කායෝ අනිච්චෝ ....(පෙ).... මනෝ අනිච්චෝ, තත්‍ර වෝ ඡන්දරාගෝ පහාතබ්බෝ. යං භික්ඛවේ අනිච්චං, තත්‍ර වෝ ඡන්දරාගෝ පහාතබ්බෝති.
පින්වත් මහණෙනි, අනිත්‍ය වූ යමක් ඇත්ද, ඒ කෙරෙහි ඔබගේ ඇති ඡන්දරාගයයි ප්‍රහාණය කළ යුත්තේ. පින්වත් මහණෙනි, අනිත්‍ය දේ යනු කුමක්ද? පින්වත් මහණෙනි, ඇස අනිත්‍යයි. ඒ කෙරෙහි ඔබගේ ඇති ඡන්දරාගයයි ප්‍රහාණය කළ යුත්තේ. කන අනිත්‍යයි ….(පෙ)…. නාසය අනිත්‍යයි ….(පෙ)…. දිව අනිත්‍යයි ….(පෙ)…. කය අනිත්‍යයි ….(පෙ)…. මනස අනිත්‍යයි. ඒ කෙරෙහි ඔබගේ ඇති ඡන්දරාගයයි ප්‍රහාණය කළ යුත්තේ. පින්වත් මහණෙනි, අනිත්‍ය වූ යමක් ඇත්ද, ඒ කෙරෙහි ඔබගේ ඇති ඡන්දරාගයයි ප්‍රහාණය කළ යුත්තේ.
සාදු! සාදු!! සාදු!!!
අනිච්චඡන්දරාග සූත්‍රය නිමා විය.
