අංගුත්තර නිකාය
අට්ඨක නිපාතෝ
8.2.1.10. දුතිය අට්ඨපුග්ගල සුත්තං
8.2.1.10. පුද්ගලයන් අට දෙනා ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය ……………….
අට්ඨිමේ භික්ඛවේ, පුග්ගලා ආහුනෙය්‍යා ....(පෙ).... අනුත්තරං පුඤ්ඤක්ඛෙත්තං ලෝකස්ස. කතමේ අට්ඨ: සෝතාපන්නෝ සෝතාපන්නඵලසච්ඡිකිරියාය පටිපන්නෝ ....(පෙ).... අරහා අරහත්තඵලසච්ඡිකිරියාය පටිපන්නෝ. ඉමේ ඛෝ භික්ඛවේ, අට්ඨපුග්ගලා ආහුනෙය්‍යා ....(පෙ).... අනුත්තරං පුඤ්ඤක්ඛෙත්තං ලෝකස්සාති.
මහණෙනි, මේ පුද්ගලයෝ අට දෙනා දන් පැන් පිදීමට සුදුසු වෙති. ….(පෙ)…. ලෝකයාගේ අනුත්තර වූ පින් කෙත වේ. ඒ කවර අට දෙනෙක් ද යත්;
සෝවාන් වූ කෙනා ය, සෝවාන් ඵලය සාක්ෂාත් කිරීමට පිළිපන් කෙනා ය, ….(පෙ)…. රහතන් වහන්සේ ය, අරහත් ඵලය සාක්ෂාත් කිරීමට පිළිපන් කෙනා ය.
මහණෙනි, මේ පුද්ගලයෝ අට දෙනා දන් පැන් පිදීමට සුදුසු වෙති. ….(පෙ)…. ලෝකයාගේ අනුත්තර වූ පින් කෙත වේ.
(ගාථා)
1. චත්තාරෝ ච පටිපන්නා චත්තාරෝ ච ඵලේ ඨිතා
ඒස සංඝෝ සමුක්කට්ඨෝ සත්තානං අට්ඨපුග්ගලා
1. සතර මාර්ගයෙහි පිළිපන්නෝ ය. සතර ඵලයෙහි සිටියෝ ය. මේ අෂ්ට පුද්ගල සංඝ තෙමේ සත්වයන්ගේ උත්කෘෂ්ට පිරිස වෙයි.
2. යජමානානං මනුස්සානං පුඤ්ඤපෙක්ඛාන පාණිනං,
කරෝතං ඕපධිකං පුඤ්ඤං සංඝේ දින්නං මහප්ඵලන්ති
2.දන් දෙන මිනිසුන් හට, පින් කැමති වූ ප්‍රාණීන් හට මත්තෙහි සැප විපාක ලබා දෙන පින් කරන තැනැත්තන් හට සංඝයාට දෙන ලද දානය මහත්ඵල වෙයි.
සාදු! සාදු!! සාදු!!!
දුතිය අට්ඨපුග්ගල සූත්‍රය නිමා විය.
ගෝතමීවග්ගෝ ඡට්ඨෝ.
හයවෙනි ගෝතමී වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
ගෝතමී ඕවාදං සංඛිත්තං දීඝජාණු ච උජ්ජයෝ,
භයං ද්වේ ආහුනෙය්‍යා ච ද්වේ ච අට්ඨපුග්ගලා ති
ගෝතමී සූත්‍රය, ඕවාද සූත්‍රය, සංඛිත්ත සූත්‍රය, දීඝජාණු සූත්‍රය, උජ්ජය සූත්‍රය, කාමාධිවචන සූත්‍රය, ආහුණෙය්‍ය සූත්‍ර දෙක සහ අට්ඨපුග්ගල සූත්‍ර දෙක වශයෙන් මෙහි සූත්‍ර දසයකි.
