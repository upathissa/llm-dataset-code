ඛුද්දක නිකාය
ඉතිවුත්තක පාළි
3.5.9. දාන සුත්තං
3.5.9. දානය ගැන වදාළ දෙසුම
98. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. ද්වේමානි භික්ඛවේ දානානි ආමිසදානඤ්ච ධම්මදානඤ්ච. ඒතදග්ගං භික්ඛවේ ඉමේසං ද්වින්නං දානානං යදිදං ධම්මදානං. ද්වේමේ භික්ඛවේ සංවිභාගා ආමිසසංවිභාගෝ ච ධම්මසංවිභාගෝ ච. ඒතදග්ගං භික්ඛවේ ඉමේසං ද්වින්නං සංවිභාගානං යදිදං ධම්මසංවිභාගෝ. ද්වේමේ භික්ඛවේ අනුග්ගහා ආමිසානුග්ගහෝ ච ධම්මානුග්ගහෝ ච. ඒතදග්ගං භික්ඛවේ ඉමේසං ද්වින්නං අනුග්ගහානං යදිදං ධම්මානුග්ගහෝති.
“පින්වත් මහණෙනි, මේ දාන දෙකක් තියෙනවා. ඒ තමයි ආමිස දානයත්, ධර්ම දානයත්. පින්වත් මහණෙනි, මේ දාන දෙක අතරින් ධර්ම දානය තමයි අග්‍ර වෙන්නේ. පින්වත් මහණෙනි, බෙදා හදා ගැනීම් දෙකකුත් තියෙනවා. ඒ තමයි ආමිස බෙදා හදා ගැනීමත්, ධර්මය බෙදා හදා ගැනීමත්. පින්වත් මහණෙනි, මේ බෙදා හදා ගැනීම් දෙක අතරින් මේ ධර්මය බෙදා හදා ගැනීම තමයි උතුම් වෙන්නේ. පින්වත් මහණෙනි, අනුග්‍රහයනුත් දෙකක් තියෙනවා. ඒක තමයි ආමිසයෙන් කරන අනුග්‍රහයත්, ධර්මයෙන් කරන අනුග්‍රහයත්. මේ අනුග්‍රහ දෙක අතරින් වැඩියෙන්ම අග්‍ර වෙන්නේ ධර්මයෙන් කරන අනුග්‍රහයයි.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “යමාහු දානං පරමං අනුත්තරංයං සංවිභාගං භගවා අවණ්ණයි,
අග්ගම්හි ඛේත්තම්හි පසන්නචිත්තෝවිඤ්ඤූ පජානං කෝ න යජේථ කාලේ
“පරම වූ උත්තම වූ යම් දානයක් ගැන යම් දන් බෙදීමක් ගැන භාග්‍යවතුන් වහන්සේ වර්ණනා කොට වදාළ සේක්ද, අග්‍ර වූ පින් කෙතෙහි පහන් සිතින් පුණ්‍යඵල විපාක දැන සුදුසු කාලයට දන් නොදෙන නුවණැති කෙනා කවුද?
3. යේ චේව භාසන්ති සුණන්ති චූභයංපසන්නචිත්තා සුගතස්ස සාසනේ,
තේසං සෝ අත්ථෝ පරමෝ විසුජ්ඣතියේ අප්පමත්තා සුගතස්ස සාසනේ”ති
සුගතයන් වහන්සේගේ උතුම් සසුනෙහි සිත පහදවා ගත් යමෙක් ඒ උතුම් ධර්මය දේශනා කරනවා නම් තව කෙනෙක් ඒ උතුම් ධර්මය සවන් යොමා අසා සිටිනවා නම් ඒ දෙපක්ෂයම ධර්ම දානය තුළින් පරම පිරිසිදු වෙනවා. ඔවුන් සුගතයන් වහන්සේගේ ශාසනයේ අප්‍රමාදී උදවියයි.”
අයම්පි අත්ථෝ වුත්තෝ භගවතා. ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
