අංගුත්තර නිකාය
තික නිපාතෝ
3.2.3.1.
21. සාවත්ථි නිදානං.....
21. සැවැත් නුවරදී.....
අථ ඛෝ ඡන්නෝ පරිබ්බාජකෝ යේනායස්මා ආනන්දෝ තේනුපසංකමි. උපසංකමිත්වා ආයස්මතා ආනන්දේන සද්ධිං සම්මෝදි, සම්මෝදනීයං කථං සාරණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ ඡන්නෝ පරිබ්බාජකෝ ආයස්මන්තං ආනන්දං ඒතදවෝච: තුම්හේපි ආවුසෝ ආනන්ද රාගස්ස පහානං පඤ්ඤාපේථ. දෝසස්ස ....(පෙ).... මෝහස්ස පහානං පඤ්ඤාපේථාති. මයං ඛෝ ආවුසෝ රාගස්ස පහානං පඤ්ඤාපේම, දෝසස්ස ....(පෙ).... මෝහස්ස පහානං පඤ්ඤපේමාති.
එදා ඡන්න පරිබ්‍රාජකයා ආයුෂ්මත් ආනන්ද තෙරුන් ළඟට පැමිණුනා. පැමිණ ආයුෂ්මත් ආනන්ද තෙරුන් සමඟ පිළිසඳර කතා බහෙන් සතුටුවුනා. සතුටුවිය යුතු සිහිකළ යුතු ඒ කතාබහ අවසන් කරලා එකත්පස්ව වාඩිවුනා. එකත්පස්ව වාඩිවුන ඡන්න පරිබ්‍රාජකයා ආයුෂ්මත් ආනන්ද තෙරුන්ගෙන් මෙකරුණ විමසුවා.ආයුෂ්මත් ආනන්ද, ඔබවහන්සේලාත් රාගයේ ප්‍රහාණය පණවනවා නෙව. ද්වේෂයේ ....(පෙ).... මෝහයේ ප්‍රහාණය පණවනවා නෙව. ඉතින් ආයුෂ්මතුනි, අපිත් රාගයේ ප්‍රහාණය පණවනවා. ද්වේෂයේ ....(පෙ).... මෝහයේ ප්‍රහාණය පණවනවා.
කිං පන තුම්හේ ආවුසෝ රාගේ ආදීනවං දිස්වා රාගස්ස පහානං පඤ්ඤාපේථ. කිං දෝසේ ....(පෙ).... කිං මෝහේ ආදීනවං දිස්වා මෝහස්ස පහානං පඤ්ඤාපේථාති.
ආයුෂ්මතුනි, ඔබ මොන විදිහේ ආදීනව දැකලද රාගයේ ප්‍රහාණය පණවන්නේ? මොන විදිහේ ආදීනව දැකලද ද්වේෂයේ ....(පෙ).... මොන විදිහේ ආදීනව දැකලද මෝහයේ ප්‍රහාණය පණවන්නේ?
රත්තෝ ඛෝ ආවුසෝ රාගේන අභිභූතෝ පරියාදින්නචිත්තෝ අත්තබ්‍යාබාධායපි චේතේති, පර ....(පෙ).... උභයබ්‍යාබාධායපි චේතේති. චේතසිකම්පි දුක්ඛං දෝමනස්සං පටිසංවේදේති. රාගේ පහීනේ නේවත්තබ්‍යාබාධාය චේතේති, න පර ....(පෙ).... න උභය ....(පෙ).... න චේතසිකං දුක්ඛං දෝමනස්සං පටිසංවේදේති. රත්තෝ ඛෝ ආවුසෝ රාගේන අභිභූතෝ පරියාදින්නචිත්තෝ කායේන දුච්චරිතං චරති, වාචාය ....(පෙ).... මනසා දුච්චරිතං චරති. රාගේ පහීනේ නේව කායේන දුච්චරිතං චරති, න වාචාය ....(පෙ).... න මනසා දුච්චරිතං චරති. රත්තෝ ඛෝ ආවුසෝ රාගේන අභිභූතෝ පරියාදින්නචිත්තෝ අත්තත්ථම්පි යථාභූතං නප්පජානාති, පරත්ථම්පි ....(පෙ).... උභයත්ථම්පි යථාභූතං නප්පජානාති. රාගේ පහීනේ අත්තත්ථම්පි යථාභූතං පජානාති. පරත්ථම්පි ....(පෙ).... උභයත්ථම්පි යථාභූතං පජානාති. රාගෝ ඛෝ ආවුසෝ අන්ධකරණෝ අචක්ඛුකරණෝ අඤ්ඤාණකරණෝ පඤ්ඤානිරෝධිකෝ විඝාතපක්ඛිකෝ අනිබ්බානසංවත්තනිකෝ.
එම්බා ආයුෂ්මතුනි, රාගයෙන් ඇලී ගිය විට, රාගයට යට වූ, රාගයෙන් වෙළාගත් සිත් ඇති කෙනා තමන්ට අයහපත පිණිසත් සිතනවා. අනුන්ට ....(පෙ).... දෙපැත්තටම අයහපත පිණිස සිතනවා. මානසිකවත් දුක් දොම්නස් විඳිනවා. නමුත් රාගය ප්‍රහාණය වූ විට තමන්ට අයහපත පිණිස සිතන්නේ නෑ. අන් අයට ....(පෙ).... දෙපැත්තේම අයට අයහපත පිණිස සිතන්නේ නෑ. මානසිකව දුක් දොම්නස් විඳින්නෙත් නෑ. එම්බා ආයුෂ්මතුනි, රාගයෙන් ඇලී ගිය විට, රාගයට යට වූ, රාගයෙන් වෙළාගත් සිත් ඇති කෙනා කයෙන් දුසිරිතේ හැසිරෙනවා. වචනයෙන් ....(පෙ).... මනසින් දුසිරිතේ හැසිරෙනවා. නමුත් රාගය ප්‍රහාණය වූ විට කයින් දුසිරිතේ හැසිරෙන්නේ නෑ. වචනයෙන් ....(පෙ).... මනසින් දුසිරිතේ හැසිරෙන්නේ නෑ. එම්බා ආයුෂ්මතුනි, රාගයෙන් ඇලී ගිය විට, රාගයට යට වූ, රාගයෙන් වෙළාගත් සිත් ඇති කෙනා තමන්ගේ යහපත ගැන ඇති සැටියෙන් දන්නේ නෑ. අනුන්ගේ ....(පෙ).... දෙපැත්තේම යහපත ගැන ඇති සැටියෙන් දන්නේ නෑ. නමුත් රාගය ප්‍රහාණය වූ විට තමාගේ යහපතත් ඇතිසැටියෙන්ම දන්නවා. අනුන්ගේ ....(පෙ).... දෙපැත්තේම යහපත ඇතිසැටියෙන්ම දන්නවා. එම්බා ආයුෂ්මතුනි, රාගය කියන්නේ සත්වයාව අන්ධ කරවන දෙයක්. ඇස් නැතිකරවන දෙයක්. දුක් පැත්තට ඇද දමන දෙයක්. කෙලෙස් නැති නොවීම පිණිසත් හේතු වෙනවා.
දුට්ඨෝ ඛෝ ආවුසෝ දෝසේන ....(පෙ).... මූළ්හෝ ඛෝ ආවුසෝ මෝහේන අභිභූතෝ පරියාදින්නචිත්තෝ අත්තබ්‍යාබාධායපි චේතේති ....(පෙ).... උභයබ්‍යාබාධායපි චේතේති. චේතසිකම්පි දුක්ඛං දෝමනස්සං පටිසංවේදේති. මෝහේ පහීනේ නේවත්තබ්‍යාබාධායපි චේතේති, න පර ....(පෙ).... න උභය ....(පෙ).... න චේතසිකං දුක්ඛං දෝමනස්සං පටිසංවේදේති.
එම්බා ආයුෂ්මතුනි, ද්වේෂයෙන් දුෂ්ට වූ විට ....(පෙ).... එම්බා ආයුෂ්මතුනි, මෝහයෙන් මුලා වූ විට, මෝහයට යට වූ, මෝහයෙන් වෙළාගත් සිත් ඇති කෙනා තමන්ට අයහපත පිණිසත් සිතනවා. අනුන්ට ....(පෙ).... දෙපැත්තටම අයහපත පිණිස සිතනවා. මානසිකවත් දුක් දොම්නස් විඳිනවා. නමුත් මෝහය ප්‍රහාණය වූ විට තමන්ට අයහපත පිණිස සිතන්නේ නෑ. අන් අයට ....(පෙ).... දෙපැත්තේම අයට අයහපත පිණිස සිතන්නේ නෑ. මානසිකව දුක් දොම්නස් විඳින්නෙත් නෑ.
මූළ්හෝ ඛෝ ආවුසෝ මෝහේන අභිභූතෝ පරියාදින්නචිත්තෝ කායේන දුච්චරිතං චරති. වාචාය දුච්චරිතං චරති. මනසා දුච්චරිතං චරති. මෝහේ පහීනේ නේව කායේන දුච්චරිතං චරති. න වාචාය දුච්චරිතං චරති. න මනසා දුච්චරිතං චරති. මූළ්හෝ ඛෝ ආවුසෝ මෝහේන අභිභූතෝ පරියාදින්නචිත්තෝ අත්තත්ථම්පි යථාභූතං නප්පජානාති. පරත්ථම්පි යථාභූතං නප්පජානාති. උභයත්ථම්පි යථාභූතං නප්පජානාති. මෝහේ පහීනේ අත්තත්ථම්පි යථාභූතං පජානාති. පරත්ථම්පි යථාභූතං පජානාති. උභයත්ථම්පි යථාභූතං පජානාති. මෝහෝ ඛෝ, ආවුසෝ අන්ධකරණෝ අචක්ඛුකරණෝ අඤ්ඤාණකරණෝ පඤ්ඤානිරෝධිකෝ විඝාතපක්ඛිකෝ අනිබ්බානසංවත්තනිකෝ.
එම්බා ආයුෂ්මතුනි, මෝහයෙන් මුලා වූ විට, මෝහයට යට වූ, මෝහයෙන් වෙළාගත් සිත් ඇති කෙනා කයෙන් දුසිරිතේ හැසිරෙනවා. වචනයෙන් ....(පෙ).... මනසින් දුසිරිතේ හැසිරෙනවා. නමුත් මෝහය ප්‍රහාණය වූ විට කයින් දුසිරිතේ හැසිරෙන්නේ නෑ. වචනයෙන් ....(පෙ).... මනසින් දුසිරිතේ හැසිරෙන්නේ නෑ. එම්බා ආයුෂ්මතුනි, මෝහයෙන් මුලා වූ විට, මෝහයට යට වූ, මෝහයෙන් වෙළාගත් සිත් ඇති කෙනා තමන්ගේ යහපත ගැන ඇති සැටියෙන් දන්නේ නෑ. අනුන්ගේ ....(පෙ).... දෙපැත්තේම යහපත ගැන ඇති සැටියෙන් දන්නේ නෑ. නමුත් මෝහය ප්‍රහාණය වූ විට තමාගේ යහපතත් ඇතිසැටියෙන්ම දන්නවා. අනුන්ගේ ....(පෙ).... දෙපැත්තේම යහපත ඇතිසැටියෙන්ම දන්නවා. එම්බා ආයුෂ්මතුනි, මෝහය කියන්නේ සත්වයාව අන්ධ කරවන දෙයක්. ඇස් නැතිකරවන දෙයක්. දුක් පැත්තට ඇද දමන දෙයක්. කෙලෙස් නැති නොවීම පිණිසත් හේතු වෙනවා.
ඉදං ඛෝ මයං ආවුසෝ රාගේ ආදීනවං දිස්වා රාගස්ස පහානං පඤ්ඤාපේම, ඉදං දෝසේ ආදීනවං දිස්වා දෝසස්ස පහානං පඤ්ඤාපේම, ඉදං මෝහේ ආදීනවං දිස්වා මෝහස්ස පහානං පඤ්ඤාපේමාති.
එම්බා ආයුෂ්මතුනි, අපි රාගයෙහි පවතින මෙන්න මේ ආදීනවය දැකලා තමයි රාගය ප්‍රහාණය පණවන්නේ. ද්වේෂයෙහි පවතින මෙන්න මේ ආදීනවය දැකලා තමයි ද්වේෂයේ ප්‍රහාණය පණවන්නේ. මෝහයෙහි පවතින මෙන්න මේ ආදීනවය දැකලා තමයි මෝහයේ ප්‍රහාණය පණවන්නේ.”
අත්ථි පනාවුසෝ මග්ගෝ අත්ථි පටිපදා ඒතස්ස රාගස්ස දෝසස්ස මෝහස්ස පහානායාති? අත්ථාවුසෝ මග්ගෝ අත්ථි පටිපදා ඒතස්ස රාගස්ස දෝසස්ස මෝහස්ස පහානායාති. කතමෝ පනාවුසෝ මග්ගෝ කතමා පටිපදා ඒතස්ස රාගස්ස දෝසස්ස මෝහස්ස පහානායාති? අයමේව අරියෝ අට්ඨංගිකෝ මග්ගෝ සෙය්‍යථිදං: සම්මාදිට්ඨි ....(පෙ).... සම්මාසමාධි. අයං ඛෝ ආවුසෝ මග්ගෝ අයං පටිපදා ඒතස්ස රාගස්ස දෝසස්ස මෝහස්ස පහානායාති. භද්දකෝ ඛෝ ආවුසෝ මග්ගෝ භද්දිකා පටිපදා ඒතස්ස රාගස්ස දෝසස්ස මෝහස්ස පහානායාති, අලඤ්ච පනාවුසෝ ආනන්ද අප්පමාදායාති.
“ආයුෂ්මතුනි, මේ රාගයේ, ද්වේෂයේ, මෝහයේ ප්‍රහාණය පිණිස මාර්ගයක් තියෙනවාද? ප්‍රතිපදාවක් තියෙනවාද?” “එසේය ආයුෂ්මතුනි. මේ රාගයේ, ද්වේෂයේ, මෝහයේ ප්‍රහාණය පිණිස මාර්ගයක් තියෙනවාමයි. ප්‍රතිපදාවක් තියෙනවාමයි. ඉතින් ආයුෂ්මතුනි, මේ රාගයේ, ද්වේෂයේ, මෝහයේ ප්‍රහාණය පිණිස තියෙන මාර්ගය කුමක්ද? ප්‍රතිපදාව කුමක්ද? ඒක තමයි මේ ආර්ය අෂ්ටාංගික මාර්ගය. ඒ කියන්නේ සම්මා දිට්ඨි, සම්මා සංකප්ප, සම්මා වාචා, සම්මා කම්මන්ත, සම්මා ආජීව, සම්මා වායාම, සම්මා සති, සම්මා සමාධි යන මෙයයි. ආයුෂ්මතුනි, ඔය රාගයේ, ද්වේෂයේ, මෝහයේ ප්‍රහාණය පිණිස තියෙන මාර්ගය මේක තමයි. ප්‍රතිපදාවත් මේක තමයි.” “ආයුෂ්මතුනි, මේ රාගයේ, ද්වේෂයේ, මෝහයේ ප්‍රහාණයට හේතු වන ඒ මාර්ගයත් හරිම සුන්දරයි. ප්‍රතිපදාවත් හරිම සුන්දරයි. ඒ නිසා ආයුෂ්මත් ආනන්දයෙනි, අප්‍රමාදී වෙන්නමයි සුදුසු.”
සාදු! සාදු!! සාදු!!!
