සංයුත්ත නිකාය
සගාථ වග්ගෝ
3.1.5. අත්තරක්ඛිත සුත්තං
3.1.5. තමාව රැකගැනීම ගැන වදාළ දෙසුම
සාවත්ථියං....
සැවැත් නුවර ජේතවනාරාමයේදී .........................
ඒකමන්තං නිසින්නෝ ඛෝ රාජා පසේනදි කෝසලෝ භගවන්‌තං ඒතදවෝච.
එකත්පස්ව සිටි පසේනදී කොසොල් රජතුමා භාග්‍යවතුන් වහන්සේට මෙහෙම කිව්වා.
ඉධ මය්‌හං භන්තේ රහෝගතස්‌ස පටිසල්‌ලීනස්‌ස ඒවං චේතසෝ පරිවිතක්‌කෝ උදපාදි. කේසං නු ඛෝ රක්‌ඛිතෝ අත්‌තා, කේසං අරක්‌ඛිතෝ අත්‌තා’ති.
තස්‌ස මය්‌හං භන්තේ ඒතදහෝසි. යේ ඛෝ කේචි කායේන දුච්‌චරිතං චරන්‌ති, වාචාය දුච්‌චරිතං චරන්‌ති, මනසා දුච්‌චරිතං චරන්‌ති, තේසං අරක්‌ඛිතෝ අත්‌තා. කිඤ්‌චාපි තේ හත්‌ථිකායෝ වා රක්‌ඛෙය්‍ය, අස්‌සකායෝ වා රක්‌ඛෙය්‍ය, රථකායෝ වා රක්‌ඛෙය්‍ය, පත්‌තිකායෝ වා රක්‌ඛෙය්‍ය, අථ ඛෝ තේසං අරක්‌ඛිතෝ අත්‌තා. තං කිස්‌ස හේතු? බාහිරා හේසා රක්‌ඛා, නේසා රක්‌ඛා අජ්‌ඣත්‌තිකා. තස්‌මා තේසං අරක්‌ඛිතෝ අත්‌තා. යේ ච ඛෝ කේචි කායේන සුචරිතං චරන්‌ති, වාචාය සුචරිතං චරන්‌ති, මනසා සුචරිතං චරන්‌ති, තේසං රක්‌ඛිතෝ අත්‌තා. කිඤ්‌චාපි තේ නේව හත්‌ථිකායෝ රක්‌ඛෙය්‍ය, න අස්‌සකායෝ රක්‌ඛෙය්‍ය, න රථකායෝ රක්‌ඛෙය්‍ය, න පත්‌තිකායෝ රක්‌ඛෙය්‍ය, අථ ඛෝ තේසං රක්‌ඛිතෝ අත්‌තා. තං කිස්‌ස හේතු? අජ්‌ඣත්‌තිකා හේසා රක්‌ඛා, නේසා රක්‌ඛා බාහිරා තස්‌මා තේසං රක්‌ඛිතෝ අත්‌තාති.
“ස්වාමීනි, මං හුදෙකලාවෙ තනියම ඉන්න කොට, මට මෙහෙම කල්පනාවක් ඇතිවුනා. ‘තමන්ව රැකගන්නෙ කවුද? තමන්ව රැකගන්නෙ නැත්තෙ කවුද?’ කියලා. එතකොට ස්වාමීනි, මට මෙහෙම හිතුනා. ‘සමහර උදවිය ඉන්නවා, එයාලා කයින් වැරදි කරනවා. වචනයෙන් වැරදි කරනවා. සිතින් වැරදි කරනවා. ඇත්තෙන්ම ඔවුන් තමන්ව රැකගෙන නෑ. ඇත් සේනාවක් විසින් ඔවුන්ව රැකගෙන හිටියත්, අශ්ව සේනාවක් විසින් ඔවුන්ට ආරක්‍ෂාව සැපයුවත්, රථ සේනාවක් විසින් ඔවුන්ට ආරක්‍ෂාව දුන්නත්, පා බල සේනාවක් විසින් ඔවුන්ට ආරක්‍ෂාවක් දුන්නත්, ඇත්තෙන්ම ඔවුන් ආරක්‍ෂා වෙලා නෑ. ඇයි එහෙම වෙන්නෙ? ඒ ආරක්‍ෂාව බාහිර එකක්. ඒක අභ්‍යන්තර ආරක්‍ෂාවක් නොවෙයි. ඒ නිසා ඔවුන්ට ආරක්‍ෂාවක් නෑ.’සමහර උදවිය ඉන්නවා, කයින් යහපත් දේ කරනවා. වචනයෙන් යහපත් දේ කරනවා. සිතින් යහපත් දේ කරනවා. ඔවුන් තමන්ව රැකගෙනයි ඉන්නෙ. ඇත් සේනාවක් විසින් ආරක්‍ෂාව සැපයුවෙ නැතුවට, අශ්ව සේනාවක් විසින් ආරක්‍ෂාව සැපයුවෙ නැතුවට, රථ සේනාවක් විසින් ආරක්‍ෂාව සැපයුවෙ නැතුවට, පා බල සේනාවක් විසින් ආරක්‍ෂාව සැපයුවෙ නැතුවට, ඇත්තෙන්ම තමන් ආරක්‍ෂා වෙලයි ඉන්නෙ. ඇයි ඒක එහෙම වෙන්නෙ? ඒක තමයි අභ්‍යන්තරික ආරක්‍ෂාව. ඒක බාහිර ආරක්‍ෂාවක් නොවෙයි. ඒ නිසා ඔවුන් තමන්ව රැකගෙනයි ඉන්නෙ.”
ඒවමේතං මහාරාජ, ඒවමේතං මහාරාජ. යේ හි කේචි මහාරාජ කායේන දුච්‌චරිතං චරන්‌ති ....(පෙ).... තේසං අරක්‌ඛිතෝ අත්‌තා. කිඤ්චා පි තේ හත්ථිකායෝ වා රක්ඛෙය්‍ය ...(පෙ)... පත්තිකායෝ වා රක්ඛෙය්‍ය, අථ ඛෝ තේසං අරක්ඛිතෝ අත්තා. තං කිස්‌ස හේතු? බාහිරා හේසා මහාරාජ රක්‌ඛා, නේසා රක්‌ඛා අජ්‌ඣත්‌තිකා තස්‌මා තේසං අරක්‌ඛිතෝ අත්‌තා. යේ ච ඛෝ කේචි මහාරාජ කායේන සුචරිතං චරන්‌ති ....(පෙ).... මනසා සුචරිතං චරන්‌ති තේසං රක්‌ඛිතෝ අත්‌තා. කිඤ්‌චාපි තේ නේව හත්‌ථිකායෝ රක්‌ඛෙය්‍ය ....(පෙ).... න පත්‌තිකායෝ රක්‌ඛෙය්‍ය; අථ ඛෝ තේසං රක්‌ඛිතෝ අත්‌තා. තං කිස්‌ස හේතු? අජ්‌ඣත්‌තිකා හේසා මහාරාජ රක්‌ඛා, නේසා රක්‌ඛා බාහිරා තස්‌මා තේසං රක්‌ඛිතෝ අත්‌තාති.
“පින්වත් මහාරාජ, ඒක එහෙමම තමයි. පින්වත් මහාරාජ, ඒක එහෙමම තමයි. සමහර උදවිය ඉන්නවා, එයාල කයින් වැරදි කරනවා .... (පෙ) .... ඇත්තෙන්ම ඒ අය තමන්ව රැකගෙන නෑ. ඇත් සේනාවක් විසින් ඔවුන්ට ආරක්‍ෂාව සැපයුවත් .... (පෙ) .... පා බල සේනාවක් විසින් ඔවුන්ට ආරක්‍ෂාවක් සැපයුවත්, ඇත්තෙන්ම ඔවුන් තමන්ව රැකගෙන නෑ. ඇයි ඒක එහෙම වෙන්නෙ? පින්වත් මහාරාජ, ඔය ආරක්‍ෂාව බාහිර එකක්. ඕක අභ්‍යන්තර ආරක්‍ෂාවක් නොවෙයි. ඒ නිසා ඔවුන් තමන්ව රැකගෙන නොවෙයි ඉන්නෙ.ඒ වගේම පින්වත් මහාරාජ, සමහර උදවිය ඉන්නවා, කයින් යහපත් දේ කරනවා .... (පෙ) .... සිතින් යහපත් දේ කරනවා. ඔවුන් තමන්ව රැකගෙනයි ඉන්නෙ. ඔවුන්ට ඇත් සේනාවකින් ආරක්‍ෂාව නොලැබුණත් .... (පෙ) .... පා බල සේනාවකින් ආරක්‍ෂාව නොලැබුණත් ඇත්තෙන්ම ඔවුන් තමන්ව රැකගෙනයි ඉන්නෙ. ඇයි ඒක එහෙම වෙන්නෙ? පින්වත් මහාරාජ, ඒක තමයි අභ්‍යන්තරික ආරක්‍ෂාව කියල කියන්නෙ. ඕක බාහිර ආරක්‍ෂාවක් නොවෙයි. ඒ නිසා ඔවුන් තමාව රැකගෙනයි ඉන්නෙ.
කායේන සංවරෝ සාධු සාධු වාචාය සංවරෝ
මනසා සංවරෝ සාධු සාධු සබ්‌බත්‌ථ සංවරෝ
සබ්‌බත්‌ථ සංවුතෝ ලජ්‌ජී රක්‌ඛිතෝති පවුච්‌චතීති
කයින් සංවර වෙන එක කොයිතරම් හොඳද. වචනයෙන් සංවර වෙන එකත් හොඳයි. මනසින් සංවර වෙන එකත් හොඳයි. සෑම තැනකදිම සංවර වන එක තමයි හොඳ. සෑම තැනදිම සංවර වෙලා පවට ලජ්ජා ඇතුව ඉන්න කෙනාට තමයි ‘ජීවිතය රැකගත්තු කෙනා’ කියල කියන්නෙ.”
සාදු! සාදු!! සාදු!!!
