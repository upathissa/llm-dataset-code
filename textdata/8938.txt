අංගුත්තර නිකාය
චතුක්ක නිපාතෝ
4.4.2.6. ඡට්ඨ පටිපදා සුත්තං
4.4.2.6. ප්‍රතිපදාව ගැන වදාළ සයවෙනි දෙසුම
චතස්සෝ ඉමා භික්ඛවේ පටිපදා. කතමා චතස්සෝ?
මහණෙනි, මේ ප්‍රතිපදාවෝ සතරකි. ඒ කවර සතරක් ද යත්;
දුක්ඛාපටිපදා දන්ධාභිඤ්ඤා, දුක්ඛාපටිපදා ඛිප්පාභිඤ්ඤා, සුඛාපටිපදා දන්ධාභිඤ්ඤා, සුඛාපටිපදා ඛිප්පාභිඤ්ඤා.
දුක් වූ ප්‍රතිපදාවෙන් සෙමින් ලබන අවබෝධය ඇති බව ය. දුක් වූ ප්‍රතිපදාවෙන් වහා ලබන අවබෝධය ඇති බව ය. සැප වූ ප්‍රතිපදාවෙන් සෙමින් ලබන අවබෝධය ඇති බව ය. සැප වූ ප්‍රතිපදාවෙන් වහා ලබන අවබෝධය ඇති බව ය.
තත්‍ර භික්ඛවේ යායං පටිපදා දුක්ඛා දන්ධාභිඤ්ඤා, අයං භික්ඛවේ පටිපදා උභයේනේව හීනා අක්ඛායති. යම්පායං පටිපදා දුක්ඛා, ඉමිනාපයං හීනා අක්ඛායති. යම්පායං පටිපදා දන්ධා, ඉමිනාපයං හීනා අක්ඛායති. අයං භික්ඛවේ පටිපදා උභයේනේව හීනා අක්ඛායති.
1. මහණෙනි, එහිලා යම් මේ දුක් වූ ප්‍රතිපදාවෙන් සෙමින් ලබන අවබෝධය ඇති බවක් ඇද්ද, මහණෙනි, මේ ප්‍රතිපදාව දෙපැත්තෙන් ම හීන යැයි කියනු ලැබේ. යම් මේ ප්‍රතිපදාවක් දුක් සහිත වෙයි ද, මෙයින් ද මේ ප්‍රතිපදාව හීන යැයි කියනු ලැබේ. යම් මේ ප්‍රතිපදාවක් සෙමින් ලබන අවබෝධයක් ඇද්ද, මෙයින් ද මෙය හීන යැයි කියනු ලැබේ. මහණෙනි, මෙසේ මේ ප්‍රතිපදාව දෙපැත්තෙන් ම හීන යැයි කියනු ලැබේ.
තත්‍ර භික්ඛවේ යායං පටිපදා දුක්ඛා ඛිප්පාභිඤ්ඤා, අයං භික්ඛවේ පටිපදා දුක්ඛත්තා හීනා අක්ඛායති.
2. මහණෙනි, එහිලා යම් මේ ප්‍රතිපදාවක් දුක් වෙයි ද, වේගවත් අවබෝධයෙන් යුක්ත වෙයි ද, මහණෙනි, මෙහි ප්‍රතිපදාව දුක් සහිත බැවින් හීන යැයි කියනු ලැබේ.
තත්‍ර භික්ඛවේ යායං පටිපදා සුඛා දන්ධාභිඤ්ඤා, අයං භික්ඛවේ පටිපදා දන්ධත්තා හීනා අක්ඛායති.
3. මහණෙනි, එහිලා යම් මේ ප්‍රතිපදාවක් සැපවත් වෙයි ද, සෙමින් ලබන අවබෝධයෙන් යුක්ත වෙයි ද, මහණෙනි, මේ ප්‍රතිපදාව සෙමින් ලබන අවබෝධයෙන් යුක්ත බැවින් හීන යැයි කියනු ලැබේ.
තත්‍ර භික්ඛවේ යායං පටිපදා සුඛා ඛිප්පාභිඤ්ඤා, අයං භික්ඛවේ පටිපදා උභයේනේව පණීතා අක්ඛායති. යම්පායං පටිපදා සුඛා, ඉමිනාපයං පණීතා අක්ඛායති. යම්පායං පටිපදා ඛිප්පා, ඉමිනාපයං පණීතා අක්ඛායති. අයං භික්ඛවේ පටිපදා උභයේනේව පණීතා අක්ඛායති.
4. මහණෙනි, එහිලා යම් මේ සැප වූ ප්‍රතිපදාවෙන් වහා ලබන අවබෝධය ඇති බවක් ඇද්ද, මහණෙනි, මේ ප්‍රතිපදාව දෙපැත්තෙන් ම උසස් යැයි කියනු ලැබේ. යම් මේ ප්‍රතිපදාවක් සැප සහිත වෙයි ද, මෙයින් ද මේ ප්‍රතිපදාව උසස් යැයි කියනු ලැබේ. යම් මේ ප්‍රතිපදාවක් වහා ලබන අවබෝධයක් ඇද්ද, මෙයින් ද මෙය උසස් යැයි කියනු ලැබේ. මහණෙනි, මෙසේ මේ ප්‍රතිපදාව දෙපැත්තෙන් ම උසස් යැයි කියනු ලැබේ.
ඉමා ඛෝ භික්ඛවේ චතස්සෝ පටිපදාති.
මහණෙනි, මේ වනාහී සතරක් වූ ප්‍රතිපදාවෝ ය.
සාදු! සාදු!! සාදු!!!
ඡට්ඨ පටිපදා සූත්‍රය නිමා විය.
