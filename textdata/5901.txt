සංයුත්ත නිකාය
මහා වග්ගෝ
2.2.1. පාණ සුත්තං
2.2.1. සත්වයින් ගැන වදාළ දෙසුම
සෙය්‍යථාපි භික්ඛවේ, යේ කේචි පාණා චත්තාරෝ ඉරියාපථේ කප්පෙන්ති කාලේන ගමනං කාලේන ඨානං කාලේන නිසජ්ජං කාලේන සෙය්‍යං, සබ්බේ තේ පඨවිං නිස්සාය පඨවියං පතිට්ඨාය ඒවමේතේ චත්තාරෝ ඉරියාපථේ කප්පෙන්ති. ඒවමේව ඛෝ භික්ඛවේ, භික්ඛු සීලං නිස්සාය සීලේ පතිට්ඨාය සත්ත බොජ්ඣංගේ භාවේති. සත්ත බොජ්ඣංගේ බහුලීකරෝති. කථඤ්ච භික්ඛවේ, භික්ඛු සීලං නිස්සාය සීලේ පතිට්ඨාය සත්ත බොජ්ඣංගේ භාවේති, සත්ත බොජ්ඣංගේ බහුලීකරෝති? ඉධ භික්ඛවේ, භික්ඛු සතිසම්බොජ්ඣංගං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං ....(පෙ).... උපේඛාසම්බොජ්ඣංගං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං ඛෝ භික්ඛවේ, භික්ඛු සීලං නිස්සාය සීලේ පතිට්ඨාය සත්ත බොජ්ඣංගේ භාවේති, සත්ත බොජ්ඣංගේ බහුලීකරෝතීති.
මහණෙනි, යම් සේ යම්කිසි සත්වයෝ වෙලාවකට ගමනින් ද, වෙලාවකට සිටීමෙන් ද, වෙලාවකට වාඩිවීමෙන් ද, වෙලාවකට සැතපීමෙන් ද, සතර ඉරියව් පවත්වත් ද, ඒ සියළු සත්වයෝ පොළොව ඇසුරු කොට, පොළොවෙහි පිහිටා එසේ ඒ සතර ඉරියව් පවත්වති.
එසෙයින් ම මහණෙනි, භික්ෂුවක් සීලය නිසා, සීලයෙහි පිහිටා සප්ත බොජ්ඣංගයන් වඩයි. සප්ත බොජ්ඣංගයන් බහුල කරයි. මහණෙනි, භික්ෂුව සීලය නිසා, සීලයෙහි පිහිටා සප්ත බොජ්ඣංගයන් දියුණු කරන්නේ කෙසේ ද? සප්ත බොජ්ඣංගයන් බහුල ව ප්‍රගුණ කරන්නේ කෙසේ ද?
මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, සති සම්බොජ්ඣංගය වඩයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, උපේක්ෂා සම්බොජ්ඣංගය වඩයි.
මහණෙනි, භික්ෂුව මෙසේ සීලය නිසා, සීලයෙහි පිහිටා සප්ත බොජ්ඣංගයන් දියුණු කරන්නේ ය. සප්ත බොජ්ඣංගයන් බහුල ව ප්‍රගුණ කරන්නේ ය.
සාදු! සාදු!! සාදු!!!
පාණ සූත්‍රය නිමා විය.
