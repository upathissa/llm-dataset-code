අංගුත්තර නිකාය
දසක නිපාතෝ
10.1.5.5. රාජන්තේපුරප්පවේසන සුත්තං
10.1.5.5. රජුගේ අන්තඃපුරයට ඇතුළුවීම ගැන වදාළ දෙසුම
(සාවත්ථි)
සැවැත් නුවර දී ය ………..
දස ඉමේ භික්ඛවේ ආදීනවා රාජන්තේපුරප්පවේසනේ. කතමේ දස:
“මහණෙනි, රජුගේ අන්තඃපුරයට ඇතුළු වීමෙහි අනතුරු දහයක් තිබේ. කවර දසයෙක් ද යත්;
1. ඉධ භික්ඛවේ රාජා මහේසියා සද්ධිං නිසින්නෝ හෝති, තත්‍ර භික්ඛු පවිසති, මහේසී වා භික්ඛුං දිස්වා සිතං පාතු කරෝති, භික්ඛු වා මහේසිං දිස්වා සිතං පාතු කරෝති. තත්ථ රඤ්ඤෝ ඒවං හෝති: “අද්ධා ඉමේසං කතං වා කරිස්සන්ති වා”ති. අයං භික්ඛවේ පඨමෝ ආදීනවෝ රාජන්තේපුරප්පවේසනේ.
1. මහණෙනි, මෙහිලා රජු මෙහෙසිය සමඟ වාඩි වී සිටියේ වෙයි. එකල්හී එතැනට භික්ෂුවක් පිවිසෙයි. රාජමහේෂිකාව භික්ෂුව දැක සිනහ පහළ කරන්නී හෝ වෙයි. භික්ෂුව හෝ මෙහෙසිය දැක සිනහ පහළ කරයි. එවිට රජුට මෙසේ සිතෙයි. ‘සැබැවින් ම මොවුන් විසින් නොකළ යුතු දැයක් කරන ලද්දේ හෝ වෙයි ද? කරන්නේ හෝ වෙයි ද?’ යි. මහණෙනි, මෙය රාජ අන්තඃපුර ප්‍රවේශයෙහි ඇති පළමුවෙනි අනතුර යි.
2. පුන ච පරං භික්ඛවේ රාජා බහුකිච්චෝ බහුකරණීයෝ අඤ්ඤතරං ඉත්ථිං ගන්ත්වා න සරති, සා තේන ගබ්භං ගණ්හාති, තත්ථ රඤ්ඤෝ ඒවං හෝති: “ න ඛෝ ඉධ අඤ්ඤෝ කෝචි පවිසති. අඤ්ඤත්‍ර පබ්බජිතේන, සියා නු ඛෝ පබ්බජිතස්ස කම්මන්ති. අයං භික්ඛවේ දුතියෝ ආදීනවෝ රාජන්තේ පුරප්පවේසනේ.
2. තව ද මහණෙනි, රජු බොහෝ කෘත්‍ය ඇති හෙයින්, කළ යුතු බොහෝ දෑ ඇති හෙයින් අන්තඃපුරයෙහි වෙනත් ස්ත්‍රියක ළඟට ගොස් ඒ බව අමතක වෙයි. ඕ එයින් ගර්භනී වෙයි. එකල්හී රජුට මෙසේ සිතෙයි. ‘මෙහි පැවිද්දෙකු හැර අන්‍ය වූ වෙන කෙනෙක් නොපිවිසෙයි. මෙය පැවිද්දෙකුගේ කටයුත්තෙක් දැ’යි. මහණෙනි, මෙය රාජ අන්තඃපුර ප්‍රවේශයෙහි ඇති දෙවෙනි අනතුර යි.
3. පුන ච පරං භික්ඛවේ රඤ්ඤෝ අන්තේපුරේ අඤ්ඤතරං රතනං නස්සති තත්ථ රඤ්ඤෝ ඒවං හෝති: “න ඛෝ ඉධ අඤ්ඤෝ කෝචි පවිසති අඤ්ඤත්‍ර පබ්බජිතේන, සියා නු ඛෝ පබ්බජිතස්ස කම්මන්ති”. අයං භික්ඛවේ තතියෝ ආදීනවෝ රාජන්තේපුරප්පවේසනේ.
3. තව ද මහණෙනි, රජුගේ අන්තඃපුරයෙහි එක්තරා මාණික්‍යයක් නැති වෙන්නේ ය. එවිට රජුට මෙසේ සිතෙයි. ‘මෙහි පැවිද්දෙකු හැර අන්‍ය වූ වෙන කෙනෙක් නොපිවිසෙයි. මෙය පැවිද්දෙකුගේ කටයුත්තෙක් දැ’යි. මහණෙනි, මෙය රාජ අන්තඃපුර ප්‍රවේශයෙහි ඇති තුන්වෙනි අනතුර යි.
4. පුන ච පරං භික්ඛවේ රඤ්ඤෝ අන්තේපුරේ අබ්භන්තරා ගුය්හමන්තා බහිද්ධා සම්භේදං ගච්ඡන්ති. තත්ථ රඤ්ඤෝ ඒවං හෝති: “න ඛෝ ඉධ අඤ්ඤෝ කෝචි පවිසති අඤ්ඤත්‍ර පබ්බජිතේන, සියා නු ඛෝ පබ්බජිතස්ස කම්මන්ති. අයං භික්ඛවේ චතුත්ථෝ ආදීනවෝ රාජන්තේපුරප්පවේසනේ.
4. තව ද මහණෙනි, රජුගේ අන්තඃපුරයෙහි අභ්‍යන්තර රහස් සාකච්ඡා බාහිර ලෝකයට ත් දැනගන්නට ලැබෙයි. එවිට රජුට මෙසේ සිතෙයි. ‘මෙහි පැවිද්දෙකු හැර අන්‍ය වූ වෙන කෙනෙක් නොපිවිසෙයි. මෙය පැවිද්දෙකුගේ කටයුත්තෙක් දැ’යි. මහණෙනි, මෙය රාජ අන්තඃපුර ප්‍රවේශයෙහි ඇති සිව්වෙනි අනතුර යි.
5. පුන ච පරං භික්ඛවේ රඤ්ඤෝ අන්තේපුරේ පිතා වා පුත්තං පත්ථේති, පුත්තෝ, වා, පිතරං, පත්ථේති, තේසං ඒවං හෝති: “න ඛෝ ඉධ අඤ්ඤෝ කෝචි පවිසති අඤ්ඤත්‍ර පබ්බජිතේන, සියා නු ඛෝ පබ්බජිතස්ස කම්මන්ති, අයං භික්ඛවේ පඤ්චමෝ ආදීනවෝ රාජන්තේපුරප්පවේසනේ.
5. තව ද මහණෙනි, රජුගේ අන්තඃපුරයෙහි පියා හෝ පුතු වැනසීමට සැලසුම් කරයි. පුතු හෝ පියා වැනසීමට සැළසුම් කරයි. එවිට ඔවුන්ට මෙසේ සිතෙයි. ‘මෙහි පැවිද්දෙකු හැර අන්‍ය වූ වෙන කෙනෙක් නොපිවිසෙයි. මෙය පැවිද්දෙකුගේ කටයුත්තෙක් දැ’යි. මහණෙනි, මෙය රාජ අන්තඃපුර ප්‍රවේශයෙහි ඇති පස්වෙනි අනතුර යි.
6. පුන ච පරං භික්ඛවේ රාජා නීචට්ඨානියං උච්චේ ඨානේ ඨපේති. යේසං තං අමනාපං තේසං ඒවං හෝති: “රාජා ඛෝ පබ්බජිතේන සංසට්ඨෝ, සියානු ඛෝ පබ්බජිතස්ස කම්මන්ති. “ අයං භික්ඛවේ ඡට්ඨෝ ආදීනවෝ රාජන්තේපුරප්පවේසනේ.
6. තව ද මහණෙනි, රජු පහළ තැනක සිටි කෙනෙක් ඉහළ තැනක තබවයි. යම් කෙනෙකුන් තුළ ඒ ගැන අමනාපයක් ඇතිවෙයි ද, ඔවුන්ට මෙසේ සිතෙයි. ‘රජු පැවිද්දහු සමඟ ඉතා සමීපව සිටී. මෙය පැවිද්දෙකුගේ කටයුත්තෙක් දැ’යි. මහණෙනි, මෙය රාජ අන්තඃපුර ප්‍රවේශයෙහි ඇති හයවෙනි අනතුර යි.
7. පුන ච පරං භික්ඛවේ රාජා උච්චට්ඨානීයං නීචේ ඨානේ ඨපේති යේසං තං අමනාපං තේසං ඒවං හෝති: “රාජා ඛෝ පබ්බජිතේන සංසට්ඨෝ, සියා නු ඛෝ පබ්බජිතස්ස කම්මන්ති”. අයං ඛෝ භික්ඛවේ සත්තමෝ ආදීනවෝ රාජන්තේපුරප්පවේසනේ.
7. තව ද මහණෙනි, රජු ඉහළ තැනක සිටි කෙනෙක් පහළ තැනක තබවයි. යම් කෙනෙකුන් තුළ ඒ ගැන අමනාපයක් ඇතිවෙයි ද, ඔවුන්ට මෙසේ සිතෙයි. ‘රජු පැවිද්දහු සමඟ ඉතා සමීපව සිටී. මෙය පැවිද්දෙකුගේ කටයුත්තෙක් දැ’යි. මහණෙනි, මෙය රාජ අන්තඃපුර ප්‍රවේශයෙහි ඇති හත්වෙනි අනතුර යි.
8. පුන ච පරං භික්ඛවේ රාජා අකාලේ සේනං උය්‍යේාජේති, යේසං තං අමනාපං, තේසං ඒවං හෝති: “රාජා ඛෝ පබ්බජිතේන සංසට්ඨෝ, සියා නු ඛෝ පබ්බජිතස්ස කම්මන්ති. “ අයං භික්ඛවේ අට්ඨමෝ ආදීනවෝ රාජන්තේපුරප්පවේසනේ.
8. තව ද මහණෙනි, රජු නුසුදුසු කාලයෙහි යුද්ධය පිණිස සේනාව මෙහෙයවයි. යම් කෙනෙකුන් තුළ ඒ ගැන අමනාපයක් ඇතිවෙයි ද, ඔවුන්ට මෙසේ සිතෙයි. ‘රජු පැවිද්දහු සමඟ ඉතා සමීප ව සිටී. මෙය පැවිද්දෙකුගේ කටයුත්තෙක් දැ’යි. මහණෙනි, මෙය රාජ අන්තඃපුර ප්‍රවේශයෙහි ඇති අටවෙනි අනතුර යි.
9. පුන ච පරං භික්ඛවේ රාජා කාලේ සේනං උය්‍යේාජෙත්වා අන්තරාමග්ගතෝ නිවත්තාපේති, යේසං තං අමනාපං තේසං ඒවං හෝති. “රාජා ඛෝ පබ්බජිතේන සංසට්ඨෝ, සියා නු ඛෝ පබ්බජිතස්ස කම්මන්ති.” අයං භික්ඛවේ නවමෝ ආදීනවෝ. රාජන්තේපුරප්පවේසනේ.
9. තව ද මහණෙනි, රජු සුදුසු කාලයෙහි යුද්ධය පිණිස සේනාව මෙහෙයවා අතරමගින් එය නවත්වාලයි. යම් කෙනෙකුන් තුළ ඒ ගැන අමනාපයක් ඇතිවෙයි ද, ඔවුන්ට මෙසේ සිතෙයි. ‘රජු පැවිද්දහු සමඟ ඉතා සමීප ව සිටී. මෙය පැවිද්දෙකුගේ කටයුත්තෙක් දැ’යි. මහණෙනි, මෙය රාජ අන්තඃපුර ප්‍රවේශයෙහි ඇති නවවෙනි අනතුර යි.
10. පුන ච පරං භික්ඛවේ රඤ්ඤෝ අන්තේපුරං හත්ථිසම්මද්දං අස්සසම්මද්දං රථසම්මද්දං රජනීයානි රූප සද්ද ගන්ධරසඵොට්ඨබ්බානි යානි න පබ්බජිතසාරුප්පානි. අයං භික්ඛවේ දසමෝ ආදීනවෝ රාජන්තේපුරප්පවේසනේ.
10. තව ද මහණෙනි, රජුගේ අන්තඃපුරයෙහි ඇතුන්ගේ ඝෝෂාව ද, අශ්වයින්ගේ ඝෝෂාව ද, රථයන්ගේ ඝෝෂාව ද ඇත්තේ ය. එමෙන් ම පැවිද්දන්ට අගෝචර වූ කෙලෙස් හටගන්නා යම් රූප, ශබ්ද, ගන්ධ, රස, ස්පර්ශයෝ ඇත්තාහු ය. මහණෙනි, මෙය රාජ අන්තඃපුර ප්‍රවේශයෙහි ඇති දසවෙනි අනතුර යි.
ඉමේ ඛෝ භික්ඛවේ දස ආදීනවා රාජන්තේපුරප්පවේසනේති.
මහණෙනි, රජුගේ අන්තඃපුරයට ඇතුළු වීමෙහි මේ අනතුරු දහය තිබෙන්නේ ය.
සාදු! සාදු!! සාදු!!!
රාජන්තේපුරප්පවේසන සූත්‍රය නිමා විය.
