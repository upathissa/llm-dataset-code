අංගුත්තර නිකාය
අට්ඨක නිපාතෝ
8.1.5.6. අනුරුද්ධ මනාපකායික සුත්තං
8.1.5.6. අනුරුද්ධ තෙරුන් වෙත පැමිණි මනාපකායික දෙවියන් ගැන වදාළ දෙසුම
ඒකං සමයං භගවා කෝසම්බියං විහරති ඝෝසිතාරාමේ. තේන ඛෝ පන සමයේන ආයස්මා අනුරුද්ධෝ දිවාවිහාරගතෝ හෝති පතිසල්ලීනෝ. අථ ඛෝ සම්බහුලා මනාපකායිකා දේවතා යේන ආයස්මා අනුරුද්ධෝ තේනුපසංකමිංසු. උපසංකමිත්වා ආයස්මන්තං අනුරුද්ධං අභිවාදෙත්වා ඒකමන්තං අට්ඨංසු. ඒකමන්තං ඨිතා ඛෝ තා දේවතා ආයස්මන්තං අනුරුද්ධං ඒතදවෝචුං:
එක් සමයක භාග්‍යවතුන් වහන්සේ කොසඹෑ නුවර ඝෝෂිතාරාමයෙහි වැඩවසන සේක. එසමයෙහි ආයුෂ්මත් අනුරුද්ධයන් වහන්සේ දිවා විහරණය පිණිස වැඩම කොට භාවනාවෙන් සිටියහ. එවිට බොහෝ මනාපකායික දේවතාවියෝ ආයුෂ්මත් අනුරුද්ධයන් වහන්සේ වෙත පැමිණියාහු ය. පැමිණ ආයුෂ්මත් අනුරුද්ධයන් වහන්සේට වන්දනා කොට එකත්පස් ව සිටියාහු ය. එකත්පස් ව සිටි ඒ දේවතාවියෝ ආයුෂ්මත් අනුරුද්ධයන් වහන්සේට මෙය සැලකළහ.
මයං භන්තේ අනුරුද්ධ, මනාපකායිකා නාම දේවතා තීසු ඨානේසු ඉස්සරියං කාරේම. වසං වත්තේම. මයං භන්තේ අනුරුද්ධ, යාදිසකං වණ්ණං ආකංඛාම තාදිසකං වණ්ණං ඨානසෝ පටිලභාම. යාදිසකං සුඛං ආක්ඛංඛාම තාදිසකං සුඛං ඨානසෝ පටිලභාම. යාදිසකං සරං ආකංඛාම තාදිසකං සරං ඨානසෝ පටිලභාම. මයං භන්තේ අනුරුද්ධ, මනාපකායිකා නාම දේවතා ඉමේසු තීසු ඨානේසු ඉස්සරියං කාරේම වසං වත්තේමාති.
“ස්වාමීනී, අනුරුද්ධයන් වහන්ස, අපි මනාපකායික දේවතාවියෝ වෙමු. තුන් තැනක ඉසුරුමත් ව සිටිමු. වසඟයෙහි පවත්වමු. ස්වාමීනී, අනුරුද්ධයන් වහන්ස, අපි යම් බඳු සිරුරු පැහැයක් කැමති වෙමු නම්, සැණෙකින් එබඳු සිරුරු පැහැයක් ලබන්නෙමු. අපි යම්බඳු ස්වරයක් කැමති වෙමු නම්, සැණෙකින් එබඳු ස්වරයක් ලබන්නෙමු. අපි යම්බඳු සැපයක් කැමති වෙමු නම්, සැණෙකින් එබඳු සැපයක් ලබන්නෙමු. ස්වාමීනී, අනුරුද්ධයන් වහන්ස, මනාපකායික දේවතාවියන් වන අපි මේ තුන් තැනෙහි ඉසුරුමත් බවින් සිටිමු. වසඟයෙහි පවත්වන්නෙමු.”
අථ ඛෝ ආයස්මතෝ අනුරුද්ධස්ස ඒතදහෝසි: අහෝ වතිමා දේවතා සබ්බාව නීලා අස්සු නීලවණ්ණා නීලවත්ථා නීලාලංකාරාති. අථ ඛෝ තා දේවතා ආයස්මතෝ අනුරුද්ධස්ස චිත්තමඤ්ඤාය සබ්බා නීලා අහේසුං නීලවණ්ණා නීලවත්ථා නීලාලංකාරා. අථ ඛෝ ආයස්මතෝ අනුරුද්ධස්ස ඒතදහෝසි: අහෝ වතිමා සබ්බාව පීතා අස්සු ....(පෙ).... සබ්බාව ලෝහිතකා අස්සු ....(පෙ).... සබ්බාව ඕදාතා අස්සු ඕදාතවණ්ණා ඕදාතවත්ථා ඕදාතාලංකාරාති. අථ ඛෝ තා දේවතා ආයස්මතෝ අනුරුද්ධස්ස චිත්තමඤ්ඤාය සබ්බාව ඕදාතා අහේසුං ඕදාතවණ්ණා ඕදාතවත්ථා ඕදාතාලංකාරා.
එකල්හී ආයුෂ්මත් අනුරුද්ධයන් වහන්සේට මේ අදහස ඇතිවූයේ ය.
‘සැබැවින් ම මේ සියළු දේවතාවියෝ නිල් වෙත් නම්, නිල් පැහැ ඇත්තියෝ වෙත් නම්, නිල් වස්ත්‍ර ඇත්තියෝ වෙත් නම්, නීලාලංකාර ඇත්තියෝ වෙත් නම් මැනැවි.’
එවිට ඒ දේවතාවියෝ ආයුෂ්මත් අනුරුද්ධයන් වහන්සේගේ සිත දැන සියල්ලෝ නිල් පැහැ ඇති ව, නිල් වත් ඇති ව, නීලාලංකාර ඇති ව සිටියාහු ය.
ඉක්බිති ආයුෂ්මත් අනුරුද්ධයන් වහන්සේට මේ අදහස ඇතිවූයේ ය.
‘සැබැවින් ම මේ සියළු දේවතාවියෝ කහ වෙත් නම්, ….(පෙ)…. රතු වෙත් නම්, ….(පෙ)…. සැබැවින් ම මේ සියළු දේවතාවියෝ සුදු වෙත් නම්, සුදු පැහැ ඇත්තියෝ වෙත් නම්, සුදු වස්ත්‍ර ඇත්තියෝ වෙත් නම්, ශ්වේතාලංකාර ඇත්තියෝ වෙත් නම් මැනැවි.’
එවිට ඒ දේවතාවියෝ ආයුෂ්මත් අනුරුද්ධයන් වහන්සේගේ සිත දැන සියල්ලෝ සුදු පැහැ ඇති ව, සුදු වත් ඇති ව, ශ්වේතාලංකාර ඇති ව සිටියාහු ය.
අථ ඛෝ තා දේවතා ඒකා ච ගායි, ඒකා ච නච්චි, ඒකා ච අච්ඡරිකං වාදේසි සෙය්‍යථාපි නාම පඤ්චංගිකස්ස තුරියස්ස සුවිනීතස්ස සුප්පටිපතාළිතස්ස කුසලේහි සුසමන්නාගතස්ස සද්දෝ හෝති වග්ගු ච රජනීයෝ ච කමනීයෝ ච පේමනීයෝ ච මදනීයෝ ච, ඒවමේව තාසං දේවතානං අලංකාරානං සද්දෝ හෝති වග්ගු ච රජනීයෝ ච කමනීයෝ ච පේමනීයෝ ච මදනීයෝ ච. අථ ඛෝ ආයස්මා අනුරුද්ධෝ ඉන්ද්‍රියානි ඔක්ඛිපි.
අථ ඛෝ තා දේවතා න ඛෝ අය්‍යෝ අනුරුද්ධෝ සාදීයතීති තත්ථේවන්තරධායිංසු.
එකල්හී ඒ දේවතාවියන් අතුරින් එකියක් ගැයුවා ය. තව එකියක් නැටුවා ය. තව ත් එකියක් තාලම්පොට වාදනය කළා ය. යම් සේ මැනැවින් සකසන ලද, ස්වරයන් ගලපන ලද, දක්ෂයින් විසින් මැනැවින් වාදනය කරන ලද, පංචාංගික තූර්ය නාදයෙහි යම් මිහිරි වූ ත්, කෙලෙස් හටගන්නා වූ ත්, කමනීය වූ ත්, ප්‍රේමනීය වූ ත්, මදනීය වූ ත් හඬක් වෙයි ද, එසෙයින් ම ඒ අලංකාර වූ දේවතාවියන්ගේ හඬ මිහිරි ත් වෙයි. රජනීය ත් වෙයි. කමනීය ත් වෙයි. ප්‍රේමනීය ත් වෙයි. මදනීය ත් වෙයි. එවිට ආයුෂ්මත් අනුරුද්ධයන් වහන්සේ නේත්‍රයන් පහතට හැරවූ සේක. එවිට ඒ දේවතාවියෝ ආර්ය වූ අනුරුද්ධයන් වහන්සේ මෙය නොපිළිගන්නා සේක් නොවැ යි එහි ම නොපෙනී ගියහ.
අථ ඛෝ ආයස්මා අනුරුද්ධෝ සායන්හසමයං පතිසල්ලානා වුට්ඨිතෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා අනුරුද්ධෝ භගවන්තං ඒතදවෝච:
ඉක්බිති ආයුෂ්මත් අනුරුද්ධයන් වහන්සේ සවස් වරුවෙහි භාවනාවෙන් නැගිට භාග්‍යවතුන් වහන්සේ වෙත පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්හ. එකත්පස් ව හුන් ආයුෂ්මත් අනුරුද්ධයන් වහන්සේ භාග්‍යවතුන් වහන්සේට මෙය පැවසූහ.
ඉධාහං භන්තේ, දිවාවිහාරගතෝ හෝමි පතිසල්ලීනෝ. අථ ඛෝ භන්තේ, සම්බහුලා මනාපකායිකා දේවතා යේනාහං තේනුපසංකමිංසු. උපසංකමිත්වා මං අභිවාදෙත්වා ඒකමන්තං අට්ඨංසු, ඒකමන්තං ඨිතා ඛෝ භන්තේ, තා දේවතා මං ඒතදවෝචුං:
“ස්වාමීනී, මෙහි මම දිවා විහරණය පිණිස ගොස් භාවනාවෙන් සිටියෙමි. එවිට බොහෝ මනාපකායික දේවතාවියෝ මා වෙත පැමිණියාහු ය. පැමිණ මා හට වන්දනා කොට එකත්පස් ව සිටියාහු ය. එකත්පස් ව සිටි ඒ දේවතාවියෝ මා හට මෙය සැලකළහ.
මයං භන්තේ අනුරුද්ධ, මනාපකායිකා නාම දේවතා, තීසු ඨානේසු ඉස්සරියං කාරේම, වසං වත්තේම, මයං භන්තේ අනුරුද්ධ යාදිසකං වණ්ණං ආකංඛාම, තාදිසකං වණ්ණං ඨානසෝ පටිලභාම, යාදිසකං සරං ආකංඛාම, තාදිසකං සරං ඨානසෝ පටිලභාම, යාදිසකං සරං ආකංඛාම, තාදිසකං සරං ඨානසෝ පටිලභාම, යාදිසකං සුඛං ආකංඛාම, තාදිසකං සුඛං ඨානසෝ පටිලභාම, මයං භන්තේ අනුරුද්ධ, මනාපකායිකා නාම දේවතා ඉමේසු තීසු ඨානේසු ඉස්සරියං කාරේම, වසං වත්තේමාති.
‘ස්වාමීනී, අනුරුද්ධයන් වහන්ස, අපි මනාපකායික දේවතාවියෝ වෙමු. තුන් තැනක ඉසුරුමත් ව සිටිමු. වසඟයෙහි පවත්වමු. ස්වාමීනී, අනුරුද්ධයන් වහන්ස, අපි යම් බඳු සිරුරු පැහැයක් කැමති වෙමු නම්, සැණෙකින් එබඳු සිරුරු පැහැයක් ලබන්නෙමු. අපි යම්බඳු ස්වරයක් කැමති වෙමු නම්, සැණෙකින් එබඳු ස්වරයක් ලබන්නෙමු. අපි යම්බඳු සැපයක් කැමති වෙමු නම්, සැණෙකින් එබඳු සැපයක් ලබන්නෙමු. ස්වාමීනී, අනුරුද්ධයන් වහන්ස, මනාපකායික දේවතාවියන් වන අපි මේ තුන් තැනෙහි ඉසුරුමත් බවින් සිටිමු. වසඟයෙහි පවත්වන්නෙමු.’
තස්ස මය්හං භන්තේ ඒතදහෝසි: අහෝ වතිමා දේවතා සබ්බාව නීලා අස්සු නීලවණ්ණා නීලවත්ථා නීලාලංකාරාති. අථ ඛෝ භන්තේ තා දේවතා මම චිත්තමඤ්ඤාය සබ්බාව නීලා අහේසුං නීලවණ්ණා නීලවත්ථා නීලාලංකාරා. තස්ස මයිහං භන්තේ ඒතදහෝසි: අහෝ වතිමා දේවතා සබ්බාව පීතා අස්සු ....(පෙ).... සබ්බාව ලෝහිතකා අස්සු ....(පෙ).... සබ්බාව ඕදාතා අස්සු ඕදාතවණ්ණා ඕදාතවත්ථා ඕදාතාලංකාරාති. අථ ඛෝ භන්තේ තා දේවතා මම චිත්තමඤ්ඤාය සබ්බාව ඕදාතා අහේසුං ඕදාතවණ්ණා ඕදාතවත්ථා ඕදාතාලංකාරා.
ස්වාමීනී, ඒ මට මේ අදහස ඇතිවූයේ ය.
‘සැබැවින් ම මේ සියළු දේවතාවියෝ නිල් වෙත් නම්, නිල් පැහැ ඇත්තියෝ වෙත් නම්, නිල් වස්ත්‍ර ඇත්තියෝ වෙත් නම්, නීලාලංකාර ඇත්තියෝ වෙත් නම් මැනැවි.’
එවිට ස්වාමීනී, ඒ දේවතාවියෝ මාගේ සිත දැන සියල්ලෝ නිල් පැහැ ඇති ව, නිල් වත් ඇති ව, නීලාලංකාර ඇති ව සිටියාහු ය.
ස්වාමීනී, ඒ මට මේ අදහස ඇතිවූයේ ය.
‘සැබැවින් ම මේ සියළු දේවතාවියෝ කහ වෙත් නම්, ….(පෙ)…. රතු වෙත් නම්, ….(පෙ)…. සැබැවින් ම මේ සියළු දේවතාවියෝ සුදු වෙත් නම්, සුදු පැහැ ඇත්තියෝ වෙත් නම්, සුදු වස්ත්‍ර ඇත්තියෝ වෙත් නම්, ශ්වේතාලංකාර ඇත්තියෝ වෙත් නම් මැනැවි.’
එවිට ස්වාමීනී, ඒ දේවතාවියෝ මාගේ සිත දැන සියල්ලෝ සුදු පැහැ ඇති ව, සුදු වත් ඇති ව, ශ්වේතාලංකාර ඇති ව සිටියාහු ය.
අථ ඛෝ භන්තේ තා දේවතා ඒකා ච ගායි, ඒකා ච නච්චි, ඒකා ච අච්ඡරිකං වාදේසි. සෙය්‍යථාපි නාම පඤ්චංගිකස්ස තුරියස්ස සුවිනීතස්ස සුප්පටිපතාළිතස්ස කුසලේහි සුසමන්නාගතස්ස සද්දෝ හෝති වග්ගු ච රජනීයෝ ච කමනීයෝ ච පේමනීයෝ ච මදනීයෝ ච, ඒවමේව තාසං දේවතානං අලංකාරානං සද්දෝ හෝති වග්ගු ච රජනීයෝ ච කමනීයෝ ච පේමනීයෝ ච මදනීයෝ ච අථඛ‍්වාහං භන්තේ. ඉන්ද්‍රියානි ඔක්ඛිපිං. අථ ඛෝ භන්තේ තා දේවතා න ඛෝ අය්‍යෝ අනුරුද්ධෝ සාදියතීති තත්ථේවන්තරධායිංසු,
එකල්හී ඒ දේවතාවියන් අතුරින් එකියක් ගැයුවා ය. තව එකියක් නැටුවා ය. තව ත් එකියක් තාලම්පොට වාදනය කළා ය. යම් සේ මැනැවින් සකසන ලද, ස්වරයන් ගලපන ලද, දක්ෂයින් විසින් මැනැවින් වාදනය කරන ලද, පංචාංගික තූර්ය නාදයෙහි යම් මිහිරි වූ ත්, කෙලෙස් හටගන්නා වූ ත්, කමනීය වූ ත්, ප්‍රේමනීය වූ ත්, මදනීය වූ ත් හඬක් වෙයි ද, එසෙයින් ම ඒ අලංකාර වූ දේවතාවියන්ගේ හඬ මිහිරි ත් වෙයි. රජනීය ත් වෙයි. කමනීය ත් වෙයි. ප්‍රේමනීය ත් වෙයි. මදනීය ත් වෙයි. එවිට ස්වාමීනී, මාගේ නේත්‍රයන් පහතට හැරවූයෙමි. එකල්හී ස්වාමීනී, ඒ දේවතාවියෝ ආර්ය වූ අනුරුද්ධයන් වහන්සේ මෙය නොපිළිගන්නා සේක් නොවැ යි එහි ම නොපෙනී ගියහ.
කති හි නු ඛෝ භන්තේ, ධම්මේහි සමන්නාගතෝ මාතුගාමෝ කායස්ස භේදා පරම්මරණා මනාපකායිකානං දේවානං සහව්‍යතං උපපජ්ජතීති.
ස්වාමීනී, ස්ත්‍රියක් කොතෙක් ධර්මයන්ගෙන් යුක්ත වූවා කය බිඳී මරණින් මතු මනාපකායික දෙවියන් අතර උපදින්නී ද?”
අට්ඨහි ඛෝ අනුරුද්ධ, ධම්මේහි සමන්නාගතෝ මාතුගාමෝ කායස්ස භේදා පරම්මරණා මනාපකායිකානං දේවානං සහව්‍යතං උපපජ්ජති. කතමේහි අට්ඨහි:
“අනුරුද්ධයෙනි, අට කරුණකින් සමන්විත වූ ස්ත්‍රිය කය බිඳී මරණින් මතු මනාපකායික දෙවියන් අතර උපදින්නී ය. ඒ කවර අටක් ද යත්;
1. ඉධ අනුරුද්ධ, මාතුගාමෝ යස්ස මාතාපිතරෝ භත්තුනෝ දෙන්ති, අත්ථකාමා හිතේසිනෝ අනුකම්පකා අනුකම්පං උපාදාය, තස්ස හෝති පුබ්බුට්ඨායිනී පච්ඡානිපාතිනී කිංකාරපටිස්සාවිනී මනාපචාරිනී පියවාදිනී.
1. අනුරුද්ධයෙනි, මෙහිලා මව්පියවරු යහපත කැමති ව, හිතවත් ව, අනුකම්පාවෙන්, අනුකම්පාව උපදවා යම් ස්වාමියෙකුට ස්ත්‍රියක් දෙත් නම්, ඇය ඒ ස්වාමියාට පළමු ව අවදිවන්නී, හැමට පසු ව නිදන්නී කුමක් කළ යුතු දැයි විමසන්නී, ප්‍රිය මනාප හැසිරීම් ඇති ව ප්‍රිය තෙපුල් ඇත්තී වෙයි.
2. යේ තේ භත්තුගරුනෝ හොන්ති, මාතාති වා පිතාති වා සමණබ්‍රාහ්මණාති වා තේ සක්කරෝති ගරුකරෝති මානේති පූජේති අබ්භාගතේ ච ආසනෝදකේන පටිපූජේති.
2. යම් ඒ ස්වාමියාගේ ගුරුවරු වෙත් ද, මව හෝ පියා හෝ වෙත් ද, ශ්‍රමණ බ්‍රාහ්මණයෝ හෝ වෙත් ද, ඔවුන්ට ද සත්කාර කරයි. ගරු කරයි. බුහුමන් කරයි. පුදයි. වෙත පැමිණි කල්හී ආසනයෙන් ද, පැනින් ද පුදයි.
3. යේ තේ භත්තු අබ්භන්තරකම්මන්තා උණ්ණාති වා කප්පාසාති වා තත්ථ දක්ඛා හෝති අනලසා තත්‍රූපායාය වීමංසාය සමන්නාගතා අලංකාතුං අලං සංවිධාතුං.
3. ස්වාමියාගේ නිවසෙහි ඇති කටයුතු අතර එළුලොම් කැටීම වේවා, කපු කැටීම වේවා, එහිලා දක්ෂ වෙයි. අලස නැත්තී වෙයි. කටයුතු සංවිධානය කිරීමෙහි උපාය වීමංසනයෙන් යුතු වෙයි.
4. යෝ සෝ භත්තු අබ්භන්තරෝ අන්තෝ ජනෝ දාසාති වා පෙස්සාති වා කම්මකරාති වා තේසං කතඤ්ච කතතෝ ජානාති, අකතඤ්ච අකතතෝ ජානාති, ගිලානකානඤ්ච බලාබලං ජානාති, ඛාදනීයං භෝජනීයඤ්චස්ස පච්චංසේන සංවිභජති.
4. ස්වාමියාගේ යම් ඒ අභ්‍යන්තර ජනයා වෙත් ද, මෙහෙකරුවන් වේවා, දාසයන් වේවා, කම්කරුවන් වේවා සිටිත් ද, ඔවුන් කළ දේ කළ දේ වශයෙන් දන්නීය. නොකළ දේ නොකළ දේ වශයෙන් දන්නී ය. ගිලන් වූවන්ගේ ගිලන් බව ත්, බල – දුබල බව ත් දන්නී ය. ඔවුන් හට කන බොන දෑ බෙදා හදා දෙන්නී ය.
5. යං භත්තු ආහරති ධනං වා ධඤ්ඤං වා ජාතරූපං වා තං ආරක්ඛේන ගුත්තියා සම්පාදේති තත්ථ ච හෝති අධුත්තී අථේනී අසොණ්ඩී අවිනාසිකා.
5. තම ස්වාමියා යම් ධනයක් හෝ ධාන්‍යයක් හෝ රනක් හෝ රැගෙන එයි නම්, එය ආරක්ෂා කරයි. රකියි. එහිලා ධූර්ත නැත්තී, සොර නැත්තී, ලොල් නැත්තී, එය නොනසන්නී වෙයි.
6. උපාසිකා ඛෝ පන හෝති බුද්ධං සරණං ගතා, ධම්මං සරණං ගතා, සංඝං සරණං ගතා.
6. බුදුරජුන් සරණ ගිය, ධර්මය සරණ ගිය, සංඝයා සරණ ගිය උපාසිකාවක් වෙයි.
7. සීලවතී ඛෝ පන හෝති පාණාතිපාතා පටිවිරතා, අදින්නාදානා පටිවිරතා කාමේසු මිච්ඡාචාරා පටිවිරතා මුසාවාදා පටිවිරතා සුරාමේරය මජ්ජපමාදට්ඨානා පටිවිරතා.
7. සිල්වත් වෙයි. සතුන් මැරීමෙන් වැළකුණී වෙයි. සොරකමින් වැළකුණී වෙයි. වැරදි කාම සේවනයෙන් වැළකුණී වෙයි. බොරු කීමෙන් වැළකුණී වෙයි. මත්පැන් – මත්ද්‍රව්‍ය භාවිතයෙන් වැළකුණී වෙයි.
8. චාගවතී ඛෝ පන හෝති විගතමලමච්ඡේරේන චේතසා අගාරං අජ්ඣාවසති මුත්තචාගා පයතපාණී වොස්සග්ගරතා යාචයෝගා දානසංවිභාගරතා. ඉමේහි ඛෝ අනුරුද්ධ, අට්ඨහි ධම්මේහි සමන්නාගතෝ මාතුගාමෝ කායස්ස භේදා පරම්මරණා මනාපකායිකානං දේවානං සහව්‍යතං උපපජ්ජති.
8. ත්‍යාගවන්තියක් වෙයි. මසුරුමල දුරු වූ සිතින් ගෙදර වසන්නී වෙයි. දානය පිණිස අත්හැර දොවනා ලද අත් ඇත්තී වෙයි. අනුන්ගේ ඉල්ලීමට සුදුසු වන්නී වෙයි. දන් බෙදන්නී වෙයි. දන් බෙදීමෙහි ඇලුණී වෙයි.
අනුරුද්ධයෙනි, මේ අට කරුණෙන් සමන්විත වූ ස්ත්‍රිය කය බිඳී මරණින් මතු මනාපකායික දෙවියන් අතර උපදින්නී ය.
(ගාථා)
1. යෝ නං භරති සබ්බදා නිච්චං ආතාපී උස්සුකෝ,
තං සබ්බකාමදං පෝසං භත්තාරං නාතිමඤ්ඤති
1. යම් පුරුෂයෙක් හැම විට, නිතර බලවත් වීරියෙන් යුතුව, උත්සාහයෙන් යුතුව යම් ස්ත්‍රියක් පෝෂණය කරයි ද, ඒ ගෘහණිය තමාට කැමති සියල්ල දෙන ස්වාමියා හෙලා නොදකින්නී ය.
2. න චාපි සොත්ථි භත්තාරං ඉස්සාවාදේන රෝසයේ,
භත්තු ච ගරුනෝ සබ්බේ පතිපූජේති පණ්ඩිතා
2. නුවණැති ස්ත්‍රිය ස්වාමියා කෙරෙහි ඊර්ෂ්‍යාවෙන් නොබනින්නී වෙයි. ස්වාමියාගේ ගුරුතන්හි සිටින සියල්ලන් පුදන්නී වෙයි.
3. උට්ඨායිකා අනලසා සංගහීතපරිජ්ජනා,
භත්තු මනාපං චරති සම්භතං අනුරක්ඛති
3. නැගී සිටින වීරිය ඇත්තී වෙයි. කම්මැලි නැත්තී වෙයි. පරිවාර ජනයාට සංග්‍රහ කරන්නී වෙයි. ස්වාමියාගේ සිත් සතුටු කරමින් හැසිරෙන්නී ඔහු ඉපැයූ ධනය රකින්නී වෙයි.
4. යා ඒවං වත්තතී නාරී භත්තු ඡන්දවසානුගා,
මනාපා නාම තේ දේවා යත්ථ සා උපපජ්ජතීති
4. යම් ස්ත්‍රියක් මෙසේ ස්වාමියාට සේවය කොට ස්වාමියාගේ කැමැත්ත අනුව සිටියා වෙයි ද, ඕ තොමෝ මනාප කායික (නිම්මාණරතී) දෙවියන් සිටින තැන උපදින්නී ය.
සාදු! සාදු!! සාදු!!!
අනුරුද්ධ මනාපකායික සූත්‍රය නිමා විය.
