සංයුත්ත නිකාය
මහා වග්ගෝ
1.15.49.-64. භව සූත්‍රයෝ
1.15.49.-64. භවය ගැන වදාළ දෙසුම්
තයෝ මේ භික්ඛවේ, භවා. කතමේ තයෝ: කාමභවෝ රූපභවෝ අරූපභවෝ. ඉමේ ඛෝ භික්ඛවේ, තයෝ භවා. ඉමේසං ඛෝ භික්ඛවේ, තිණ්ණන්නං භවානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අරියෝ අට්ඨංගිකෝ මග්ගෝ භාවේතබ්බෝ. කතමෝ අරියෝ අට්ඨංගිකෝ මග්ගෝ: ඉධ භික්ඛවේ භික්ඛු සම්මාදිට්ඨිං ....(පෙ).... සම්මාසමාධිං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඉමේසං ඛෝ භික්ඛවේ, තිණ්ණන්නං භවානං අභිඤ්ඤාය ....(පෙ).... පරිඤ්ඤාය ....(පෙ).... පරික්ඛයාය ....(පෙ).... පහානාය අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ භව තුනකි. ඒ කවර තුනක් ද යත්; කාම භවය, රූප භවය, අරූප භවය ය. මහණෙනි, මේ වනාහී භව තුන යි. මහණෙනි, මේ භව තුන විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස ආර්ය අෂ්ටාංගික මාර්ගය වැඩිය යුත්තේ ය. කවර ආර්ය අෂ්ටාංගික මාර්ගයක් ද යත්, මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි. මහණෙනි, මේ භව තුන විශිෂ්ට ඥානයෙන් අවබෝධ කරනු පිණිස ….(පෙ)…. පිරිසිඳ දැනීම පිණිස ….(පෙ)…. ක්ෂය කිරීම පිණිස ….(පෙ)…. ප්‍රහාණය පිණිස මේ ආර්ය අෂ්ටාංගික මාර්ගය වැඩිය යුත්තේ ය.
