අංගුත්තර නිකාය
චතුක්ක නිපාතෝ
4.4.5.5. වප්ප සුත්තං
4.4.5.5. වප්ප ශාක්‍යයා හට වදාළ දෙසුම
ඒකං සමයං භගවා සක්කේසු විහරති කපිලවත්ථුස්මිං නිග්‍රෝධාරාමේ. අථ ඛෝ වප්පෝ සක්කෝ නිගණ්ඨසාවකෝ යේන ආයස්මා මහාමොග්ගල්ලානෝ තේනුපසංකමි. උපසංකමිත්වා ආයස්මන්තං මහාමොග්ගල්ලානං අභිවාදෙත්වා ඒකමන්තං නිසීදි. ඒකමන්තං නිසින්නං ඛෝ වප්පං සක්කං නිගණ්ඨසාවකං ආයස්මා මහාමොග්ගල්ලානෝ ඒතදවෝච :
එක් සමයක භාග්‍යවතුන් වහන්සේ ශාක්‍ය ජනපදයෙහි කපිලවස්තුවෙහි නිග්‍රෝධාරාමයෙහි වැඩවසන සේක. එකල්හී නිගණ්ඨ ශ්‍රාවක වූ වප්ප ශාක්‍යයා ආයුෂ්මත් මහා මොග්ගල්ලානයන් වහන්සේ වෙත පැමිණියේ ය. පැමිණ ආයුෂ්මත් මහා මොග්ගල්ලානයන් වහන්සේට සකසා වන්දනා කොට එකත්පස් ව හිඳගත්තේ ය. එකත්පස් ව හුන් නිගණ්ඨ ශ්‍රාවක වප්ප ශාක්‍යයා හට ආයුෂ්මත් මහා මොග්ගල්ලානයන් වහන්සේ මෙය වදාළහ.
ඉධස්ස වප්ප කායේන සංවුතෝ වාචාය සංවුතෝ මනසා සංවුතෝ අවිජ්ජාවිරාගා විජ්ජුප්පාදා. පස්සසි නෝ ත්වං වප්ප තං ඨානං යතෝ නිදානං පුරිසං දුක්ඛවේදනීයා ආසවා අස්සවෙය්‍යුං අභිසම්පරායන්ති? පස්සාමහං භන්තේ තං ඨානං: ඉධස්ස භන්තේ පුබ්බේ පාපකම්මං කතං අවිපක්කවිපාකං. තතෝ නිදානං පුරිසං දුක්ඛවේදනීයා ආසවා අස්සවෙය්‍යුං අභිසම්පරායන්ති.
“වප්පයෙනි, මෙහිලා භික්ෂුව කයෙන් සංවර වූයේ, වචනයෙන් සංවර වූයේ, සිතින් සංවර වූයේ අවිද්‍යාව දුරු කිරීමෙන් විද්‍යාව උපදවන්නේ වෙයි. වප්පයෙනි, යමක් මුල්කොට පුරුෂයා හට දුක් විඳීම ඇති කරවන ආශ්‍රවයන් ලුහුබඳියි නම් එබඳු දෙයකට ඉඩක් මෙහිලා ඔබ දකින්නෙහි ද?”
“ස්වාමීනී, මම ඒ කරුණ දකිමි. ස්වාමීනී, මෙහිලා පෙර කරන ලද පාප කර්මයක් ඇද්ද, එහි විපාකය මෝරා නැද්ද, එය මුල් කොට පුරුෂයාට දුක් විඳීම ඇති කරවන ආශ්‍රවයන් පරලොව දී ලුහු බඳියි.”
අයඤ්ච ඛෝ පනායස්මතෝ මහාමොග්ගල්ලානස්ස වප්පේන සක්කේන නිගණ්ඨසාවකේන සද්ධිං කථා විප්පකතා හෝති. අථ ඛෝ භගවා සායන්හසමයං පතිසල්ලානා වුට්ඨිතෝ යේනුපට්ඨානසාලා තේනුපසංකමි. උපසංකමිත්වා පඤ්ඤත්තේ ආසනේ නිසීදි. නිසජ්ජ ඛෝ භගවා ආයස්මන්තං මහාමොග්ගල්ලානං ඒතදවෝච : කාය නුත්ථ මොග්ගල්ලාන ඒතරහි කථාය සන්නිසින්නා කා ච පන වෝ අන්තරා කථා විප්පකතාති.
ආයුෂ්මත් මහා මොග්ගල්ලානයන් වහන්සේ ත් නිගණ්ඨ ශ්‍රාවක වප්ප ශාක්‍යයා ත් අතර වූ මේ කථාව අඩාල වූයේ වෙයි. එකල්හි භාග්‍යවතුන් වහන්සේ සවස් වරුවෙහි භාවනාවෙන් නැගිට උපස්ථාන ශාලාවට වැඩම කළ සේක. වැඩම කොට පණවන ලද අසුනෙහි වැඩහුන් සේක. එසේ වැඩහුන් භාග්‍යවතුන් වහන්සේ ආයුෂ්මත් මහා මොග්ගල්ලානයන් වහන්සේ ඇමතූ සේක.
“මොග්ගල්ලානයෙනි, දැන් ඔබ කවර කථාවකින් හුන්නාහු ද? ඔබගේ කවර කථාවක් අඩාල වූයේ ද?”
ඉදාහං භන්තේ වප්පං සක්කං නිගණ්ඨසාවකං ඒතදවෝචං : ඉධස්ස වප්ප කායේන සංවුතෝ වාචාය සංවුතෝ මනසා සංවුතෝ අවිජ්ජාවිරාගා විජ්ජුප්පාදා. පස්සසි නෝ ත්වං වප්ප තං ඨානං යතෝ නිදානං පුරිසං දුක්ඛවේදනීයා ආසවා අස්සවෙය්‍යුං අභිසම්පරායන්ති? ඒවං වුත්තේ භන්තේ වප්පෝ සක්කෝ නිගණ්ඨසාවකෝ මං ඒතදවෝච : පස්සාමහං භන්තේ තං ඨානං: ඉධස්ස භන්තේ පුබ්බේ පාපකම්මං කතං අවිපක්කවිපාකං තතෝ නිදානං පුරිසං දුක්ඛවේදනීයා ආසවා අස්සවෙය්‍යුං අභිසම්පරායන්ති. අයං ඛෝ භන්තේ වප්පේන සක්කේන නිගණ්ඨසාවකේන සද්ධිං කථා විප්පකතා, අථ භගවා අනුප්පත්තෝති.
“ස්වාමීනී, මම නිගණ්ඨ ශ්‍රාවක වප්ප ශාක්‍යයා හට මෙය පැවසුවෙමි. ‘වප්පයෙනි, මෙහිලා භික්ෂුව කයෙන් සංවර වූයේ, වචනයෙන් සංවර වූයේ, සිතින් සංවර වූයේ අවිද්‍යාව දුරු කිරීමෙන් විද්‍යාව උපදවන්නේ වෙයි. වප්පයෙනි, යමක් මුල්කොට පුරුෂයා හට දුක් විඳීම ඇති කරවන ආශ්‍රවයන් ලුහුබඳියි නම් එබඳු දෙයකට ඉඩක් මෙහිලා ඔබ දකින්නෙහි දැ’යි. මෙසේ පැවසූ කල්හී ස්වාමීනි, නිගණ්ඨ ශ්‍රාවක වප්ප ශාක්‍යයා මට මෙය පැවසුවේ ය. ‘ස්වාමීනී, මම ඒ කරුණ දකිමි. ස්වාමීනී, මෙහිලා පෙර කරන ලද පාප කර්මයක් ඇද්ද, එහි විපාකය මෝරා නැද්ද, එය මුල් කොට පුරුෂයාට දුක් විඳීම ඇති කරවන ආශ්‍රවයන් පරලොව දී ලුහු බඳියි’ යි. ස්වාමීනී, නිගණ්ඨ ශ්‍රාවක වප්ප ශාක්‍යයා හා කෙරුණු මේ කථාව අඩාල වූයේ ය. එකල්හී භාග්‍යවතුන් වහන්සේ වැඩි සේක.”
අථ ඛෝ භගවා වප්පං සක්කං නිගණ්ඨසාවකං ඒතදවෝච : සචේ ඛෝ මේ ත්වං වප්ප අනුඤ්ඤෙය්‍යඤ්චේව අනුජානෙය්‍යාසි, පටික්කෝසිතබ්බඤ්ච පටික්කෝසෙය්‍යාසි, යස්ස ච මේ භාසිතස්ස අත්ථං න ජානෙය්‍යාසි, මමේවෙත්ථ උත්තරිං පටිපුච්ඡෙය්‍යාසි: ඉදං භන්තේ කථං, ඉමස්ස කෝ අත්ථෝ?ති සියා නෝ එත්ථ කථාසල්ලාපෝති.
ඉක්බිති භාග්‍යවතුන් වහන්සේ නිගණ්ඨ ශ්‍රාවක වප්ප ශාක්‍යයා හට මෙය වදාළ සේක.
“ඉදින් වප්පයෙනි, ඔබ මාගේ වචනය පිළිගන්නේ නම් පිළිගත හැක්කෙහි ය. ප්‍රතික්ෂේප කළ යුතු නම් ප්‍රතික්ෂේප කළ හැක්කෙහි ය. මා පවසන කරුණෙහි අර්ථය නොවැටහෙයි නම් මත්තෙහි මාගෙන් ම ඒ කරුණ ඇසිය යුත්තේ ය. ‘ස්වාමීනී, මෙය කෙසේද? මෙහි අර්ථය කිමෙක් ද?’ මේ මත අපගේ කතා සල්ලාපය වන්නේ ය.”
අනුඤ්ඤෙය්‍යං චේවාහං භන්තේ භගවතෝ අනුජානිස්සාමි. පටික්කෝසිතබ්බඤ්ච පටික්කෝසිස්සාමි. යස්ස චාහං භගවතෝ භාසිතස්ස අත්ථං න ජානිස්සාමි, භගවන්තං යේවෙත්ථ උත්තරිං පටිපුච්ඡිස්සාමි : ඉදං භන්තේ කථං ඉමස්ස ක්‍වත්ථෝති? හෝතු නෝ එත්ථ කථාසල්ලාපෝති.
“ස්වාමීනී, භාග්‍යවතුන් වහන්සේගේ අනුමත කළ යුතු කතාවක් ඇත්නම් එය මම අනුමත කරන්නෙමි. ප්‍රතික්ෂේප කළ යුත්තක් නම්, ප්‍රතික්ෂේප කරන්නෙමි. භාග්‍යවතුන් වහන්සේ යම් ම වදාළ දෙයක අර්ථය නොදන්නෙම් නම් භාග්‍යවතුන් වහන්සේගෙන් ම එය විමසා ලන්නෙමි. ‘ස්වාමීනී, මෙය කෙසේද? මෙහි අර්ථය කිමෙක් ද?’ මේ මත අපගේ කතා සල්ලාපය වන්නේ ය”
තං කිං මඤ්ඤසි වප්ප, යේ කායසමාරම්භපච්චයා උප්පජ්ජන්ති ආසවා විඝාතපරිළාහා, කායසමාරම්භා පටිවිරතස්ස ඒවංස තේ ආසවා විඝාතපරිළාහා න හොන්ති. සෝ නවඤ්ච කම්මං න කරෝති. පුරාණඤ්ච කම්මං ඵුස්ස ඵුස්ස බ්‍යන්තී කරෝති. සන්දිට්ඨිකා නිජ්ජරා අකාලිකා ඒහිපස්සිකා ඕපනයිකා පච්චත්තං වේදිතබ්බා විඤ්ඤූහීති. පස්සසි නෝ ත්වං වප්ප තං ඨානං යතෝ නිදානං පුරිසං දුක්ඛවේදනීයා ආසවා අස්සවෙය්‍යුං අභිසම්පරායන්ති? නෝ හේතං භන්තේ.
“වප්පයෙනි, මේ ගැන කුමක් සිතන්නෙහි ද? කාය කර්මය හේතුවෙන් දුක් තැවුල් ඇති කරවන යම් ආශ්‍රවයන් හටගනියි නම් ඒ කාය කර්මයෙන් වැළකී සිටින තැනැත්තාට මෙසේ ඒ දුක් තැවුල් ඇතිකරවන ආශ්‍රවයන් ඇති නොවෙයි ද, හේ අළුත් කර්මයකුත් නොකරයි නම්, පැරණි කර්මය ස්පර්ශ කරමින් ස්පර්ශ කරමින් නැති කරයි නම්, මෙලොව දී ම ඒ කර්මයන් දිරා යයි නම්, එය අකාලික වූ ත්, ඇවිත් බලන්න යැයි කිව හැකි වූ ත්, තමා තුළට පමුණුවා ගත යුතු වූ ත්, නුවණැත්තන් විසින් තමා තුළින් දත යුතු වූ ත් දෙයක් නම්, වප්පයෙනි, යම් කරුණෙකින් පුරුෂයා හට දුක් වේදනා ඇති කරන ආශ්‍රවයන් පරලොව තෙක් ලුහුබඳින්නේ වෙයි ද, එබඳු වූ කරුණක් එහිලා ඔබ දකින්නෙහි ද?” “ස්වාමීනී, එය නොවේ ම ය.”
තං කිං මඤ්ඤසි වප්ප, යේ වචීසමාරම්භපච්චයා උප්පජ්ජන්ති ආසවා විඝාතපරිළාහා. වචීසමාරම්භා පටිවිරතස්ස ඒවංස තේ ආසවා විඝාතපරිළාහා න හොන්ති. සෝ නවඤ්ච කම්මං න කරෝති. පුරාණඤ්ච කම්මං ඵුස්ස ඵුස්ස බ්‍යන්තීකරෝති. සන්දිට්ඨිකා නිජ්ජරා අකාලිකා ඒහිපස්සිකා ඕපනයිකා පච්චත්තං වේදිතබ්බා විඤ්ඤූහීති. පස්සසි නෝ ත්වං වප්ප තං ඨානං යතෝ නිදානං පුරිසං දුක්ඛවේදනීයා ආසවා අස්සවෙය්‍යුං අභිසම්පරායන්ති? නෝ හේතං භන්තේ.
“වප්පයෙනි, මේ ගැන කුමක් සිතන්නෙහි ද? වචී කර්මය හේතුවෙන් දුක් තැවුල් ඇති කරවන යම් ආශ්‍රවයන් හටගනියි නම් ඒ වචී කර්මයෙන් වැළකී සිටින තැනැත්තාට මෙසේ ඒ දුක් තැවුල් ඇතිකරවන ආශ්‍රවයන් ඇති නොවෙයි ද, හේ අළුත් කර්මයකුත් නොකරයි නම්, පැරණි කර්මය ස්පර්ශ කරමින් ස්පර්ශ කරමින් නැති කරයි නම්, මෙලොව දී ම ඒ කර්මයන් දිරා යයි නම්, එය අකාලික වූ ත්, ඇවිත් බලන්න යැයි කිව හැකි වූ ත්, තමා තුළට පමුණුවා ගත යුතු වූ ත්, නුවණැත්තන් විසින් තමා තුළින් දත යුතු වූ ත් දෙයක් නම්, වප්පයෙනි, යම් කරුණෙකින් පුරුෂයා හට දුක් වේදනා ඇති කරන ආශ්‍රවයන් පරලොව තෙක් ලුහුබඳින්නේ වෙයි ද, එබඳු වූ කරුණක් එහිලා ඔබ දකින්නෙහි ද?” “ස්වාමීනී, එය නොවේ ම ය.”
තං කිං මඤ්ඤසි වප්ප, යේ මනෝසමාරම්භපච්චයා උප්පජ්ජන්ති ආසවා විඝාතපරිළාහා මනෝසමාරම්භා පටිවිරතස්ස ඒවංස තේ ආසවා විඝාතපරිළාහා න හොන්ති. සෝ නවඤ්ච කම්මං න කරෝති. පුරාණඤ්ච කම්මං ඵුස්ස ඵුස්ස බ්‍යන්තීකරෝති. සන්දිට්ඨිකා නිජ්ජරා අකාලිකා ඒහිපස්සිකා ඕපනයිකා පච්චත්තං වේදිතබ්බා විඤ්ඤූහීති. පස්සසි නෝ ත්වං වප්ප තං ඨානං යතෝ නිදානං පුරිසං දුක්ඛවේදනීයා ආසවා අස්සවෙය්‍යුං අභිසම්පරායන්ති? නෝ හේතං භන්තේ.
“වප්පයෙනි, මේ ගැන කුමක් සිතන්නෙහි ද? මනෝ කර්මය හේතුවෙන් දුක් තැවුල් ඇති කරවන යම් ආශ්‍රවයන් හටගනියි නම් ඒ මනෝ කර්මයෙන් වැළකී සිටින තැනැත්තාට මෙසේ ඒ දුක් තැවුල් ඇතිකරවන ආශ්‍රවයන් ඇති නොවෙයි ද, හේ අළුත් කර්මයකුත් නොකරයි නම්, පැරණි කර්මය ස්පර්ශ කරමින් ස්පර්ශ කරමින් නැති කරයි නම්, මෙලොව දී ම ඒ කර්මයන් දිරා යයි නම්, එය අකාලික වූ ත්, ඇවිත් බලන්න යැයි කිව හැකි වූ ත්, තමා තුළට පමුණුවා ගත යුතු වූ ත්, නුවණැත්තන් විසින් තමා තුළින් දත යුතු වූ ත් දෙයක් නම්, වප්පයෙනි, යම් කරුණෙකින් පුරුෂයා හට දුක් වේදනා ඇති කරන ආශ්‍රවයන් පරලොව තෙක් ලුහුබඳින්නේ වෙයි ද, එබඳු වූ කරුණක් එහිලා ඔබ දකින්නෙහි ද?” “ස්වාමීනී, එය නොවේ ම ය.”
තං කිං මඤ්ඤසි වප්ප, යේ අවිජ්ජාපච්චයා උප්පජ්ජන්ති ආසවා විඝාතපරිළාහා. අවිජ්ජාවිරාගා විජ්ජුප්පාදා ඒවංස තේ ආසවා විඝාතපරිළාහා න හොන්ති. සෝ නවඤ්ච කම්මං න කරෝති. පුරාණඤ්ච කම්මං ඵුස්ස ඵුස්ස බ්‍යන්තීකරෝති. සන්දිට්ඨිකා නිජ්ජරා අකාලිකා ඒහිපස්සිකා ඕපනයිකා පච්චත්තං වේදිතබ්බා විඤ්ඤූහීති. පස්සසි නෝ ත්වං වප්ප තං ඨානං යතෝ නිදානං පුරිසං දුක්ඛවේදනීයා ආසවා අස්සවෙය්‍යුං අභිසම්පරායන්ති? නෝ හේතං භන්තේ.
“වප්පයෙනි, මේ ගැන කුමක් සිතන්නෙහි ද? අවිද්‍යාව හේතුවෙන් දුක් තැවුල් ඇති කරවන යම් ආශ්‍රවයන් හටගනියි නම් අවිද්‍යාව දුරුවීමෙන්, විද්‍යාව ඉපදීමෙන් මෙසේ ඒ දුක් තැවුල් ඇතිකරවන ආශ්‍රවයන් ඇති නොවෙයි ද, හේ අළුත් කර්මයකුත් නොකරයි නම්, පැරණි කර්මය ස්පර්ශ කරමින් ස්පර්ශ කරමින් නැති කරයි නම්, මෙලොව දී ම ඒ කර්මයන් දිරා යයි නම්, එය අකාලික වූ ත්, ඇවිත් බලන්න යැයි කිව හැකි වූ ත්, තමා තුළට පමුණුවා ගත යුතු වූ ත්, නුවණැත්තන් විසින් තමා තුළින් දත යුතු වූ ත් දෙයක් නම්, වප්පයෙනි, යම් කරුණකින් පුරුෂයා හට දුක් වේදනා ඇති කරන ආශ්‍රවයන් පරලොව තෙක් ලුහුබඳින්නේ වෙයි ද, එබඳු වූ කරුණක් එහිලා ඔබ දකින්නෙහි ද?” “ස්වාමීනී, එය නොවේ ම ය.”
ඒවං සම්මා විමුත්තචිත්තස්ස ඛෝ වප්ප භික්ඛුනෝ ඡ සත්තතවිහාරා අධිගතා හොන්ති. සෝ චක්ඛුනා රූපං දිස්වා නේව සුමනෝ හෝති. න දුම්මනෝ උපෙක්ඛකෝ විහරති සතෝ සම්පජානෝ. සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හාය රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය නේව සුමනෝ හෝති න දුම්මනෝ උපෙක්ඛකෝ විහරති සතෝ සම්පජානෝ. සෝ කායපරියන්තිකං වේදනං වේදියමානෝ කායපරියන්තිකං වේදනං වේදියාමීති පජානාති. ජීවිතපරියන්තිකං වේදනං වේදියමානෝ ජීවිතපරියන්තිකං වේදනං වේදියාමීති පජානාති. කායස්ස භේදා උද්ධං ජීවිතපරියාදානා ඉධේව සබ්බවේදයිතානි අනභිනන්දිතානි සීතීභවිස්සන්තීති පජානාති.
වප්පයෙනි, මෙසේ මැනැවින් විමුක්තියට පත් සිත ඇති භික්ෂුව විසින් නිරතුරු ව සය වැදෑරුම් විහරණයකින් යුතු වෙයි. හේ ඇසින් රූපයක් දැක සතුටු වන්නේ ද නොවෙයි. නොසතුටු වන්නේ ද නොවෙයි. උපේක්ෂාවෙන් යුතුව මනා සිහි නුවණින් යුතුව වාසය කරයි. කනින් ශබ්දයක් අසා ….(පෙ)…. නාසයෙන් ආඝ්‍රාණය කොට ….(පෙ)…. දිවෙන් රස විඳ ….(පෙ)…. කයෙන් පහස ලබා ….(පෙ)…. මනසින් අරමුණක් දැන සතුටු වන්නේ ද නොවෙයි. නොසතුටු වන්නේ ද නොවෙයි. උපේක්ෂාවෙන් යුතුව මනා සිහි නුවණින් යුතුව වාසය කරයි. හේ කය පවතින තෙක් වේදනාවක් විඳින්නේ ද, කය පවතින තෙක් වේදනාවක් විඳිමි යැයි දන්නේ ය. ජීවිතය පවතින තෙක් වේදනාවක් විඳින්නේ ද, ජීවිතය පවතින තෙක් වේදනාවක් විඳිමි යැයි දන්නේ ය. කය බිඳී යාමෙන් ජීවිතය අවසන් වීමෙන් මෙහිදී ම ඒ නොපිළිගන්නා ලද සියළු විඳීම් සිහිල් වී යන්නේ ය යන කරුණ දන්නේ ය.
සෙය්‍යථාපි වප්ප ථූණං පටිච්ච ඡායා පඤ්ඤායති. අථ පුරිසෝ ආගච්ඡෙය්‍ය කුද්දාලපිටකං ආදාය. සෝ තං ථූණං මූලේ ඡින්දෙය්‍ය. මූලේ ඡෙත්වා පළිඛණෙය්‍ය. පළිඛණිත්වා මූලානි උද්ධරෙය්‍ය, අන්තමසෝ උසීරනාළ මත්තානිපි. සෝ තං ථූණං ඛණ්ඩාඛණ්ඩිකං ඡින්දෙය්‍ය. ඛණ්ඩාඛණ්ඩිකං ඡෙත්වා ඵාලෙය්‍ය. ඵාලෙත්වා සකලිකං සකලිකං කරෙය්‍ය. සකලිකං සකලිකං කරිත්වා වාතාතපේ විසෝසෙය්‍ය. වාතාතපේ විසෝසෙත්වා අග්ගිනා ඩහෙය්‍ය. අග්ගිනා ඩහිත්වා මසිං කරෙය්‍ය. මසිං කරිත්වා මහාවාතේ වා ඕපුනෙය්‍ය. නදියා වා සීඝසෝතාය පවාහෙය්‍ය. ඒවං හිස්ස වප්ප යා ථූණං පටිච්ච ඡායා, සා උච්ඡින්නමූලා තාලාවත්ථුකතා අනභාවකතා ආයතිං අනුප්පාදධම්මා.
වප්පය, එය මෙබඳු දෙයකි. වෘක්ෂයක් හේතු කොට ඡායාවක් පැණෙයි. එකල්හී පුරුෂයෙක් උදල්ලක් හා පැසක් ගෙන එයි. හේ ඒ රුක මුලින් සිඳින්නේ ය. මුලින් සිඳ වටා සාරන්නේ ය. වටේ සාරා මුල් උදුරන්නේ ය. යටත් පිරිසයින් සැවැන්දරා මුල් තරමේ මුල් ද උදුරන්නේ ය. හේ ඒ වෘක්ෂය කැබලි කැබලි වලට සිඳින්නේ ය. කැබලි කැබලි වලට සිඳ පලන්නේ ය. පලා කුඩා කුඩා කැබලි කරන්නේ ය. කුඩා කුඩා කැබලි කොට අව්වේ වියළන්නේ ය. අව්වේ වියළවා ගින්නෙන් දවන්නේ ය. ගින්නෙන් දවා අළු බවට පත් කරන්නේ ය. අළු බවට පත් කොට මහා සුළඟෙහි හෝ විසිරුවා හරින්නේ ය. ගඟක සැඩ පහරෙහි හෝ පා කොට හරින්නේ ය. වප්පයෙනි, මෙසේ වෘක්ෂය හේතුවෙන් යම් ඡායාවක් තිබුණේ ද, ඒ ඡායාව මුලින් ම සිඳී ගියේ ය. කරටිය සුන් තල් ගසක් මෙන් වූයේ ය. අභාවයට පත් වූයේ ය. යළි හට නොගන්නා ස්වභාවයට පත් වූයේ ය.
ඒවමේව ඛෝ වප්ප ඒවං සම්මා විමුත්තචිත්තස්ස භික්ඛුනෝ ඡ සන්තතවිහාරා අධිගතා හොන්ති: සෝ චක්ඛුනා රූපං දිස්වා නේව සුමනෝ හෝති, න දුම්මනෝ. උපෙක්ඛකෝ විහරති සතෝ සම්පජානෝ. සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හාය රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය නේව සුමනෝ හෝති, න දුම්මනෝ. උපෙක්ඛකෝ විහරති සතෝ සම්පජානෝ. සෝ කායපරියන්තිකං වේදනං වේදියමානෝ කායපරියන්තිකං වේදනං වේදියාමීති පජානාති. ජීවිතපරියන්තිකං වේදනං වේදියමානෝ ජීවිතපරියන්තිකං වේදනං වේදියාමීති පජානාති. කායස්ස භේදා උද්ධං ජීවිතපරියාදානා ඉධේව සබ්බවේදයිතානි අනභිනන්දිතානි සීතීභවිස්සන්තීති පජානාතීති.
එසෙයින් ම වප්පයෙනි, මෙසේ මැනැවින් විමුක්තියට පත් සිත ඇති භික්ෂුව විසින් නිරතුරු ව සය වැදෑරුම් විහරණයකින් යුතු වෙයි. හේ ඇසින් රූපයක් දැක සතුටු වන්නේ ද නොවෙයි. නොසතුටු වන්නේ ද නොවෙයි. උපේක්ෂාවෙන් යුතුව මනා සිහි නුවණින් යුතුව වාසය කරයි. කනින් ශබ්දයක් අසා ….(පෙ)…. නාසයෙන් ආඝ්‍රාණය කොට ….(පෙ)…. දිවෙන් රස විඳ ….(පෙ)…. කයෙන් පහස ලබා ….(පෙ)…. මනසින් අරමුණක් දැන සතුටු වන්නේ ද නොවෙයි. නොසතුටු වන්නේ ද නොවෙයි. උපේක්ෂාවෙන් යුතුව මනා සිහි නුවණින් යුතුව වාසය කරයි. හේ කය පවතින තෙක් වේදනාවක් විඳින්නේ ද, කය පවතින තෙක් වේදනාවක් විඳිමි යැයි දන්නේ ය. ජීවිතය පවතින තෙක් වේදනාවක් විඳින්නේ ද, ජීවිතය පවතින තෙක් වේදනාවක් විඳිමි යැයි දන්නේ ය. කය බිඳී යාමෙන් ජීවිතය අවසන් වීමෙන් මෙහිදී ම ඒ නොපිළිගන්නා ලද සියළු විඳීම් සිහිල් වී යන්නේ ය යන කරුණ දන්නේ ය.”
ඒවං වුත්තේ වප්පෝ සක්කෝ නිගණ්ඨසාවකෝ භගවන්තං ඒතදවෝච : සෙය්‍යථාපි භන්තේ පුරිසෝ උදයත්ථිකෝ අස්සපණියං පෝසෙය්‍ය. සෝ උදයඤ්චේව න ලභෙය්‍ය, උත්තරිං ච කිලමථස්ස විඝාතස්ස භාගී අස්ස. ඒවමේව ඛෝ අහං භන්තේ උදයත්ථිකෝ බාලේ නිගණ්ඨේ පයිරුපාසිං. සෝ හං උදයඤ්චේව නාධිගච්ඡිං උත්තරිඤ්ච කිලමථස්ස විඝාතස්ස භාගී අහෝසිං. ඒසාහං භන්තේ අජ්ජතග්ගේ යෝ මේ බාලේසු නිගණ්ඨේසු සම්පසාදෝ, තං මහාවාතේ වා ඕපුනාමි, නදියා වා සීඝසෝතාය පවාහේමි. අභික්කන්තං භන්තේ ....(පෙ).... උපාසකං මං භන්තේ භගවා ධාරේතු අජ්ජතග්ගේ පාණුපේතං සරණං ගතන්ති.
මෙසේ වදාළ කල්හී නිගණ්ඨ ශ්‍රාවක වප්ප ශාක්‍යයා භාග්‍යවතුන් වහන්සේට මෙය පැවසුවේ ය. “ස්වාමීනී, පොලියක් ලබනු කැමති පුරුෂයෙක් අශ්ව පැටවෙකු පෝෂණය කරන්නේ වෙයි. හේ එයින් ලාභයක් ද නොලබයි. මත්තෙහි බොහෝ ක්ලාන්තයට ද, දුකට ද පත්වෙයි. එසෙයින් ම ස්වාමීනී, මම ලාභයක් කැමති ව අඥාන වූ නිගණ්ඨයන් ඇසුරු කළෙමි. ඒ මම ලාභයක් ද නොලැබුවෙමි. මත්තෙහි ක්ලාන්තයට ද, දුකට ද පත්වුණෙමි. ස්වාමීනී, ඒ මම අද පටන් අඥාන නිගණ්ඨයන් පිළිබඳ ව යම් පැහැදීමක් තිබුණේ ද, එය මහා සුළඟෙහි හෝ විසුරුවා හරමි. නදී සැඩ පහරෙහි හෝ පා කොට හරිමි. ස්වාමීනී, ඉතා මනහර ය. ….(පෙ)…. අද පටන් මා දිවි හිමියෙන් තෙරුවන් සරණ ගිය උපාසකයෙකු වශයෙන් භවත් ගෞතමයන් වහන්සේ පිළිගන්නා සේක්වා!”
සාදු! සාදු!! සාදු!!!
වප්ප සූත්‍රය නිමා විය.
