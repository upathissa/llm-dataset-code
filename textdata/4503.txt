සංයුත්ත නිකාය
සළායතන වග්ගෝ
1.9.4. ඡන්න සුත්තං
1.9.4. ඡන්න තෙරුන්ට වදාළ දෙසුම
ඒකං සමයං භගවා රාජගහේ විහරති වේළුවනේ කලන්දක නිවාපේ. තේන ඛෝ පන සමයේන ආයස්මා ච සාරිපුත්තෝ ආයස්මා ච මහාචුන්දෝ ආයස්මා ච ඡන්නෝ ගිජ්ඣකූටේ පබ්බතේ විහරන්ති. තේන ඛෝ පන සමයේන යේන ආයස්මා ඡන්නෝ ආබාධිකෝ හෝති දුක්ඛිතෝ බාළ්හගිලානෝ. අථ ඛෝ ආයස්මා සාරිපුත්තෝ සායන්හසමයං පටිසල්ලානා වුට්ඨිතෝ යේනායස්මා මහාචුන්දෝ තේනුපසංකමි, උපසංකමිත්වා ආයස්මන්තං මහාචුන්දං ඒතදවෝච: “ආයාමාවුසෝ චුන්ද, යේනායස්මා ඡන්නෝ තේනුපසංකමිස්සාම ගිලානපුච්ඡකා”ති. ඒවමාවුසෝති ඛෝ ආයස්මා මහාචුන්දෝ ආයස්මතෝ සාරිපුත්තස්ස පච්චස්සෝසි.
ඒ දිනවල භාග්‍යවතුන් වහන්සේ වැඩසිටියේ රජගහ නුවර කලන්දක නිවාප නම් වූ වේළුවනාරාමයේ. ඒ දිනවල ම ආයුෂ්මත් සාරිපුත්තයන් වහන්සේත්, ආයුෂ්මත් මහා චුන්දයන් වහන්සේත්, ආයුෂ්මත් ඡන්න තෙරුන් ද වැඩසිටියේ රජගහ නුවර ගිජ්ඣකූට පර්වතයේ. ඒ කාලයේ ආයුෂ්මත් ඡන්න තෙරුන් රෝගී වෙලා හිටියේ. දුකට පත් වෙලා, බොහෝ සේ ගිලන් වෙලා හිටියේ. එදා ආයුෂ්මත් සාරිපුත්තයන් වහන්සේ සවස් වරුවෙහි භාවනාවෙන් නැගිට ආයුෂ්මත් මහා චුන්දයන් වහන්සේ සිටි තැනට පැමිණුනා. පැමිණිලා ආයුෂ්මත් මහා චුන්දයන් වහන්සේට මෙකරුණ පැවසුවා. “ප්‍රිය ආයුෂ්මත් චුන්දයෙනි, එනු මැනැව. ලෙඩ දුක් විමසීමට ආයුෂ්මත් ඡන්නයන් සිටින තැනට යමු.” එසේය ප්‍රිය ආයුෂ්මතුනි, කියලා ආයුෂ්මත් මහා චුන්දයන් වහන්සේ ආයුෂ්මත් සාරිපුත්තයන් වහන්සේට පිළිතුරු දුන්නා.
අථ ඛෝ ආයස්මා ච සාරිපුත්තෝ ආයස්මා ච මහාචුන්දෝ යේනායස්මා ඡන්නෝ තේනුපසංකමිංසු, උපසංකමිත්වා පඤ්ඤත්තේ ආසනේ නිසීදිංසු. නිසජ්ජ ඛෝ ආයස්මා සාරිපුත්තෝ ආයස්මන්තං ඡන්නං ඒතදවෝච:
ඉතින් ආයුෂ්මත් සාරිපුත්තයන් වහන්සේත්, ආයුෂ්මත් මහා චුන්දයන් වහන්සේත් ආයුෂ්මත් ඡන්න තෙරුන් සිටි තැනට පැමිණුනා. පැමිණිලා පණවන ලද ආසනවල වැඩසිටියා. එසේ වැඩහුන් ආයුෂ්මත් සාරිපුත්තයන් වහන්සේ ආයුෂ්මත් ඡන්න තෙරුන්ගෙන් මෙකරුණ විමසුවා.
“කච්චි තේ ආවුසෝ ඛමනීයං, කච්චි යාපනීයං, කච්චි දුක්ඛා වේදනා පටික්කමන්ති, නෝ අභික්කමන්ති, පටික්කමෝසානං පඤ්ඤායති නෝ අභික්කමෝති.
ප්‍රිය ආයුෂ්මතුනි, කොහොමද? ඔබට ඉවසිය හැකිද? කොහොමද පහසුවෙන් යැපිය හැකිද? කොහොමද දුක් වේදනා අඩුවීමක් තියෙනවා නේද? වැඩිවීමක් නෑ නේද? අඩුවීමක් ම මිස වැඩිවීමක් පෙනෙන්නේ නෑ නේද?
න මේ ආවුසෝ සාරිපුත්ත ඛමනීයං, න යාපනීයං, බාළ්හා මේ දුක්ඛා වේදනා අභික්කමන්ති නෝ පටික්කමන්ති, අභික්කමෝසානං පඤ්ඤායති නෝ පටික්කමෝ. සෙය්‍යථාපි ආවුසෝ, බලවා පුරිසෝ තිණ්හේන සිඛරේන මුද්ධානං අභිමන්ථෙය්‍ය, ඒවමේව ඛෝ ආවුසෝ අධිමත්තා වාතා මුද්ධානං උපහනන්ති.
ප්‍රිය ආයුෂ්මත් සාරිපුත්ත, මට ඉවසන්ට අමාරුයි. පහසුවෙන් යැපෙන්ටත් අමාරුයි. මට බොහෝ දුක් වේදනා වැඩි වෙනවා. අඩුවීමක් නෑ. වැඩිවීමක් මිසක් අඩුවීමක් පෙනෙන්නේ නෑ. ප්‍රිය ආයුෂ්මතුනි, ඒක මේ වගේ දෙයක්. ශක්ති සම්පන්න පුරුෂයෙක් තියුණු ආයුධයක් අරගෙන හිසට පහර දෙනවා වගෙයි. ප්‍රිය ආයුෂ්මතුනි, ඔන්න ඔය විදිහට ම ඉතා බලවත්ව වාතය හිස්මුදුන පෙළනවා. (අධික හිසේ කැක්කුමකින් සිටි බව පෙනේ.)
න මේ ආවුසෝ ඛමනීයං, න යාපනීයං ....(පෙ).... නෝ පටික්කමෝ. සෙය්‍යථාපි ආවුසෝ බලවා පුරිසෝ දළ්හේන වරත්තඛණ්ඩේන සීසේ සීසවේඨං දදෙය්‍ය, ඒවමේව ඛෝ ආවුසෝ, අධිමත්තා සීසේ සීසේ වේදනා.
ප්‍රිය ආයුෂ්මතුනි, මට ඉවසන්ට අමාරුයි. පහසුවෙන් යැපෙන්ටත් අමාරුයි ….(පෙ)…. අඩුවීමක් පෙනෙන්නේ නෑ. ප්‍රිය ආයුෂ්මතුනි, ඒක මේ වගේ දෙයක්. ශක්ති සම්පන්න පුරුෂයෙක් දැඩි වරපටකින් හිස් වෙළුම්වලින් හිස තද කරනවා වගේ. ප්‍රිය ආයුෂ්මතුනි, ඔන්න ඔය විදිහට ම ඉතා බලවත්ව මගේ හිසේ කැක්කුම තියෙනවා.
න මේ ආවුසෝ ඛමනීයං, න යාපනීයං ....(පෙ).... නෝ පටික්කමෝ. සෙය්‍යථාපි ආවුසෝ දක්ඛෝ ගෝඝාතකෝ වා ගෝඝාතකන්තේවාසී වා තිණ්හේන ගෝවිකන්තනේන කුච්ඡිං පරිකන්තෙය්‍ය, ඒවමේව ඛෝ ආවුසෝ අධිමත්තා වාතා කුච්ඡිං පරිකන්තන්ති.
ප්‍රිය ආයුෂ්මතුනි, මට ඉවසන්ට අමාරුයි. පහසුවෙන් යැපෙන්ටත් අමාරුයි ….(පෙ)…. අඩුවීමක් පෙනෙන්නේ නෑ. ප්‍රිය ආයුෂ්මතුනි, ඒක මේ වගේ දෙයක්. දක්ෂ ගව ඝාතකයෙක් හරි, ඒ ගව ඝාතකයාගේ ගෝලයෙක් හරි, ගෙරිමස් කපන තියුණු කැත්තෙන් කුස කපනවා වගේ. ප්‍රිය ආයුෂ්මතුනි, ඔන්න ඔය විදිහට ම ඉතා බලවත්ව වාතය කුස කීතු කරනවා.
න මේ ආවුසෝ ඛමනීයං, න යාපනීයං, ....(පෙ).... නෝ පටික්කමෝ. සෙය්‍යථාපි ආවුසෝ, ද්වේ බලවන්තෝ පුරිසා දුබ්බලතරං පුරිසං නානාබාහාසු ගහෙත්වා අංගාරකාසුයා සන්තාපෙය්‍යුං, සම්පරිතාපෙය්‍යුං, ඒවමේව ඛෝ ආවුසෝ, අධිමත්තෝ කායස්මිං ඩාහෝ.
ප්‍රිය ආයුෂ්මතුනි, මට ඉවසන්ට අමාරුයි. පහසුවෙන් යැපෙන්ටත් අමාරුයි ….(පෙ)…. අඩුවීමක් පෙනෙන්නේ නෑ. ප්‍රිය ආයුෂ්මතුනි, ඒක මේ වගේ දෙයක්. ශක්ති සම්පන්න පුරුෂයන් දෙදෙනෙක් දුර්වල පුරුෂයෙකුව වෙන වෙන ම අත්වලින් ඇදගෙන ගිනි අඟුරු වලක දාලා තවනවා වගේ, හාත්පසින් තවනවා වගේ. ප්‍රිය ආයුෂ්මතුනි, ඔන්න ඔය විදිහට ම ඉතා බලවත්ව කයේ දැවිල්ලක් තියෙනවා.
න මේ ආවුසෝ ඛමනීයං, න යාපනීයං, බාළ්හා මේ දුක්ඛා වේදනා. අභික්කමන්ති නෝ පටික්කමන්ති, අභික්කමෝසානං පඤ්ඤායති නෝ පටික්කමෝ. සත්ථං ආවුසෝ සාරිපුත්ත, ආහරිස්සාමි නාවකංඛාමි ජීවිතන්ති.
ප්‍රිය ආයුෂ්මතුනි, මට ඉවසන්ට අමාරුයි. පහසුවෙන් යැපෙන්ටත් අමාරුයි. මට බොහෝ දුක් වේදනා වැඩි වෙනවා. අඩුවීමක් නෑ. වැඩිවීමක් මිසක් අඩුවීමක් පෙනෙන්නේ නෑ. ප්‍රිය ආයුෂ්මත් සාරිපුත්ත, මං (දිවි නසා ගැනීම පිණිස) ආයුධයක් පාවිච්චි කරනවා. මං ජීවත් වෙන්ට කැමැත්තක් නෑ.
මා ආයස්මා ඡන්නෝ සත්ථං ආහරේසි. යාපේතායස්මා ඡන්නෝ, යාපෙන්තං මයං ආයස්මන්තං ඡන්නං ඉච්ඡාම. සචේ ආයස්මතෝ ඡන්නස්ස නත්ථි සප්පායානි භෝජනානි, අහං ආයස්මතෝ ඡන්නස්ස සප්පායානි භෝජනානි පරියේසිස්සාමි. සචේ ආයස්මතෝ ඡන්නස්ස නත්ථි සප්පායානි භේසජ්ජානි, අහං ආයස්මතෝ ඡන්නස්ස සප්පායානි භේසජ්ජානි පරියේසිස්සාමි. සචේ ආයස්මතෝ ඡන්නස්ස නත්ථි පතිරූපා උපට්ඨාකා, අහං ආයස්මන්තං ඡන්නං උපට්ඨහිස්සාමි. මායස්මා ඡන්නෝ සත්ථං ආහරේසි. යාපේතායස්මා ඡන්නෝ, යාපෙන්තං මයං ආයස්මන්තං ඡන්නං ඉච්ඡාමාති.
ප්‍රිය ආයුෂ්මත් ඡන්න, (දිවි නසාගැනීම පිණිස) ආයුධයක් පාවිච්චි කරන්ට එපා. ප්‍රිය ආයුෂ්මත් ඡන්න, යැපෙනු මැනැව. අපි ආයුෂ්මත් ඡන්නයන් පහසුවෙන් යැපීම ගැනයි කැමැති. ඉදින් ආයුෂ්මත් ඡන්නයන් හට අසනීපයට ගැලපෙන දානමාන ආදිය නැත්නම් මං ආයුෂ්මත් ඡන්නයන් උදෙසා අසනීපයට ගැලපෙන දානමාන ආදිය සොයන්නම්. ඉදින් ආයුෂ්මත් ඡන්නයන් හට අසනීපයට ගැලපෙන බේත්හේත් නැත්නම්, මං ආයුෂ්මත් ඡන්නයන් හට අසනීපයට ගැලපෙන බෙහෙතුත් සොයන්නම්. ඉතින් ආයුෂ්මත් ඡන්නයන් හට ගැලපෙන උපස්ථායකයන් නැත්නම්, මං ආයුෂ්මත් ඡන්නයන් හට උපස්ථාන කරන්නම්. ප්‍රිය ආයුෂ්මත් ඡන්න, (දිවි නසාගැනීම පිණිස) ආයුධයක් පාවිච්චි කරන්ට එපා. ප්‍රිය ආයුෂ්මත් ඡන්න, යැපෙනු මැනැව. අපි ආයුෂ්මත් ඡන්නයන් පහසුවෙන් යැපීම ගැන යි කැමැති.
න මේ ආවුසෝ සාරිපුත්ත නත්ථි සප්පායානි භෝජනානි, අත්ථි මේ සප්පායානි භෝජනානි. නපි මේ නත්ථි සප්පායානි භේසජ්ජානි, අත්ථි මේ සප්පායානි භේසජ්ජානි. නපි මේ නත්ථි පතිරූපා උපට්ඨාකා, අත්ථි මේ පතිරූපා උපට්ඨාකා. අපි ච මේ ආවුසෝ සත්ථා පරිචිණ්ණෝ දීඝරත්තං මනාපේනේව නෝ අමනාපේන. ඒතං හි ආවුසෝ, සාවකස්ස පතිරූපං යං සත්ථාරං පරිචරෙය්‍ය මනාපේනේව නෝ අමනාපේන. තං අනුපවජ්ජං ඡන්නෝ භික්ඛු සත්ථං ආහරිස්සතීති, ඒවමේතං ආවුසෝ සාරිපුත්ත ධාරේහීති.
ප්‍රිය ආයුෂ්මත් සාරිපුත්ත, මට අසනීපයට ගැලපෙන දානමාන නැතුවා නොවෙයි. මට අසනීපයට ගැලපෙන දානමාන තියෙනවා. මට අසනීපයට ගැලපෙන බේත්හේත් නැතුවා නොවෙයි. මට අසනීපයට ගැලපෙන බෙහෙතුත් තියෙනවා. මට ගැලපෙන උපස්ථායකයන් නැතුවා නොවෙයි. මට ගැලපෙන උපස්ථායකයන් ඉන්නවා. එහෙම වුණත් ප්‍රිය ආයුෂ්මතුනි, බොහෝ කාලයක් තිස්සේ මං ශාස්තෘන් වහන්සේව ඇසුරු කළේ මනාප සිතින් ම යි. අමනාප සිතින් නම් නොවේ. ප්‍රිය ආයුෂ්මතුනි, ශාස්තෘන් වහන්සේව අමනාප සිතින් නොව මනාප සිතින් ම ඇසුරු කරනවා යන යම් කරුණක් ඇද්ද එය ශ්‍රාවකයෙකුට සුදුසු ම යි. වෙත පැමිණීමක් නොවන පරිදි තමයි ඡන්න භික්ෂුව (දිවි නසාගැනීම පිණිස) ආයුධයක් පාවිච්චි කරන්නේ. ප්‍රිය ආයුෂ්මත් සාරිපුත්ත, ඔය විදිහට මෙකරුණ පිළිගන්නා සේක්වා.
පුච්ඡෙය්‍යාම මයං ආයස්මන්තං ඡන්නං කඤ්චි දේව දේසං, සචේ ආයස්මා ඡන්නෝ ඕකාසං කරෝති පඤ්හස්ස වෙය්‍යාකරණායාති.
අපි ආයුෂ්මත් ඡන්නයන්ගෙන් යම් කිසි කරුණක් අසන්නම්, හැබැයි ආයුෂ්මත් ඡන්නයන් ප්‍රශ්න විමසීමට අවසර දෙනවා නම් විතරයි.
පුච්ඡාවුසෝ සාරිපුත්ත සුත්වා වේදිස්සාමාති.
ප්‍රිය ආයුෂ්මත් සාරිපුත්ත, අසනු මැනව. අසා දැනගන්ට බැරි යැ.
චක්ඛුං ආවුසෝ ඡන්න, චක්ඛුවිඤ්ඤාණං චක්ඛුවිඤ්ඤාණවිඤ්ඤාතබ්බේ ධම්මේ “ඒතං මම, ඒසෝ’හමස්මි, ඒසෝ මේ අත්තා”ති සමනුපස්සසි. සෝතං ආවුසෝ ඡන්න ....(පෙ).... ඝානං ආවුසෝ ඡන්න ....(පෙ).... ජිව්හං ආවුසෝ ඡන්න ....(පෙ).... ජිව්හාවිඤ්ඤාණංජිව්හාවිඤ්ඤාණ විඤ්ඤාතබ්බේ ධම්මේ: “ඒතං මම, ඒසෝ’හමස්මි ඒසෝ මේ අත්තා”ති සමනුපස්සසි කායං ආවුසෝ ඡන්න ....(පෙ).... මනං ආවුසෝ ඡන්න, මනෝවිඤ්ඤාණං මනෝවිඤ්ඤාණවිඤ්ඤාතබ්බේ ධම්මේ “ඒතං මම, ඒසෝ’හමස්මි, ඒසෝ මේ අත්තා”ති සමනුපස්සසීති.
ප්‍රිය ආයුෂ්මත් ඡන්න, ඇස, ඇසේ විඤ්ඤාණය, ඇසේ විඤ්ඤාණයෙන් දත යුතු දේ “මේක මගේ, මේ තමයි මම, මෙය මගේ ආත්මය” යි කියලා දකිනවාද? ප්‍රිය ආයුෂ්මත් ඡන්න, කන ….(පෙ)…. ප්‍රිය ආයුෂ්මත් ඡන්න, නාසය ….(පෙ)…. ප්‍රිය ආයුෂ්මත් ඡන්න, දිව, දිවේ විඤ්ඤාණය, දිවේ විඤ්ඤාණයෙන් දත යුතු දේ “මේක මගේ, මේ තමයි මම, මෙය මගේ ආත්මයි” යි කියලා දකිනවාද? ප්‍රිය ආයුෂ්මත් ඡන්න, කය ….(පෙ)…. ප්‍රිය ආයුෂ්මත් ඡන්න, මනස, මනසේ විඤ්ඤාණය, මනසේ විඤ්ඤාණයෙන් දත යුතු දේ “මේක මගේ, මේ තමයි මම, මෙය මගේ ආත්මය” යි කියලා දකිනවා ද?
චක්ඛුං ආවුසෝ සාරිපුත්ත, චක්ඛුවිඤ්ඤාණං චක්ඛුවිඤ්ඤාණවිඤ්ඤාතබ්බේ ධම්මේ: “නේතං මම, නේසෝ’හමස්මි, න මේසෝ අත්තා”ති සමනුපස්සාමි, සෝතං ආවුසෝ සාරිපුත්ත, ....(පෙ).... ඝානං ආවුසෝ සාරිපුත්ත ....(පෙ).... ජිව්හං ආවුසෝ සාරිපුත්ත, ජිව්හාවිඤ්ඤාණං ජිව්හාවිඤ්ඤාණවිඤ්ඤාතබ්බේ ධම්මේ “නේතං මම නේසෝ’හමස්මි න මේසෝ අත්තා”ති සමනුපස්සාමි, කායං ආවුසෝ සාරිපුත්ත ....(පෙ).... මනං ආවුසෝ සාරිපුත්ත, මනෝවිඤ්ඤාණං මනෝවිඤ්ඤාණවිඤ්ඤාතබ්බේ ධම්මේ “නේතං මම, නේසෝ’හමස්මි, න මේසෝ අත්තා”ති සමනුපස්සාමීති.
ප්‍රිය ආයුෂ්මත් සාරිපුත්ත, ඇස, ඇසේ විඤ්ඤාණය, ඇසේ විඤ්ඤාණයෙන් දත යුතු දේ “මේක මගේ නොවේ, මේ මම නොවේ, මෙය මගේ ආත්මය නොවේ” යි කියලයි මා දකින්නේ. ප්‍රිය ආයුෂ්මත් සාරිපුත්ත, කන ….(පෙ)…. ප්‍රිය ආයුෂ්මත් සාරිපුත්ත, නාසය ….(පෙ)…. ප්‍රිය ආයුෂ්මත් සාරිපුත්ත, දිව, දිවේ විඤ්ඤාණය, දිවේ විඤ්ඤාණයෙන් දත යුතු දේ “මේක මගේ නොවේ. මේ මම නොවේ. මෙය මගේ ආත්මය නොවේ” යි කියලයි මා දකින්නේ. ප්‍රිය ආයුෂ්මත් සාරිපුත්ත, කය ….(පෙ)…. ප්‍රිය ආයුෂ්මත් සාරිපුත්ත, මනස, මනසේ විඤ්ඤාණය, මනසේ විඤ්ඤාණයෙන් දත යුතු දේ “මේක මගේ නොවේ. මේ මම නොවේ. මෙය මගේ ආත්මය නොවේ” යි කියලයි මා දකින්නේ.
චක්ඛුස්මිං ආවුසෝ ඡන්න, චක්ඛුවිඤ්ඤාණේ චක්ඛුවිඤ්ඤාණවිඤ්ඤාතබ්බේසු ධම්මේසු කිං දිස්වා කිං අභිඤ්ඤාය චක්ඛුං චක්ඛුවිඤ්ඤාණං චක්ඛුවිඤ්ඤාණවිඤ්ඤාතබ්බේ ධම්මේ “නේතං මම, නේසෝ’හමස්මි, න මේසෝ අත්තා”ති සමනුපස්සසි? සෝතස්මිං ආවුසෝ ඡන්න ....(පෙ).... ඝානස්මිං ආවුසෝ ඡන්න ....(පෙ).... ජිව්හාය ආවුසෝ ඡන්න ජිව්හාවිඤ්ඤාණේ ජිව්හාවිඤ්ඤාණවිඤ්ඤාතබ්බේසු ධම්මේසු කිං දිස්වා කිං අභිඤ්ඤාය ජිව්හං ජිව්හාවිඤ්ඤාණං ජිව්හාවිඤ්ඤාණවිඤ්ඤාතබ්බේ ධම්මේ “නේතං මම නේසෝ’හමස්මි, න මේසෝ අත්තා”ති සමනුපස්සසි? කායස්මිං ආවුසෝ ඡන්න ....(පෙ).... මනස්මිං ආවුසෝ ඡන්න, මනෝවිඤ්ඤාණේ මනෝවිඤ්ඤාණවිඤ්ඤාතබ්බේසු ධම්මේසු කිං දිස්වා කිං අභිඤ්ඤාය මනං මනෝවිඤ්ඤාණං මනෝවිඤ්ඤාණවිඤ්ඤාතබ්බේ ධම්මේ “නේතං මම, නේසෝ’හමස්මි, න මේසෝ අත්තා”ති සමනුපස්සසි?
ප්‍රිය ආයුෂ්මත් ඡන්න, ඇස තුළත්, ඇසේ විඤ්ඤාණය තුළත්, ඇසේ විඤ්ඤාණයෙන් දත යුතු දේ තුළත් කවර දෙයක් දැකල ද, විශේෂ නුවණින් කුමක් අවබෝධ කරගෙන ද ඇස, ඇසේ විඤ්ඤාණය, ඇසේ විඤ්ඤාණයෙන් දත යුතු දේ “මේක මගේ නොවේ. මේ මම නොවේ. මෙය මගේ ආත්මය නොවේ” යි කියලා දකින්නේ? ප්‍රිය ආයුෂ්මත් ඡන්න, කන තුළත් ….(පෙ)…. ප්‍රිය ආයුෂ්මත් ඡන්න, නාසය තුළත් ….(පෙ)…. ප්‍රිය ආයුෂ්මත් ඡන්න, දිව තුළත්, දිවේ විඤ්ඤාණය තුළත්, දිවේ විඤ්ඤාණයෙන් දත යුතු දේ තුළත් කවර දෙයක් දැකල ද, විශේෂ නුවණින් කුමක් අවබෝධ කරගෙන ද දිව, දිවේ විඤ්ඤාණය, දිවේ විඤ්ඤාණයෙන් දත යුතු දේ “මේක මගේ නොවේ, මේ මම නොවේ, මෙය මගේ ආත්මය නොවේ” යි කියලා දකින්නේ? ප්‍රිය ආයුෂ්මත් ඡන්න, කය තුළත් ….(පෙ)…. ප්‍රිය ආයුෂ්මත් ඡන්න, මනස තුළත්, මනසේ විඤ්ඤාණය තුළත්, මනසේ විඤ්ඤාණයෙන් දත යුතු දේ තුළත් කවර දෙයක් දැකල ද, විශේෂ නුවණින් කුමක් අවබෝධ කරගෙන ද මනස, මනසේ විඤ්ඤාණය, මනසේ විඤ්ඤාණයෙන් දත යුතු දේ “මේක මගේ නොවේ, මේ මම නොවේ, මෙය මගේ ආත්මය නොවේ” යි කියලා දකින්නේ?
චක්ඛුස්මිං ආවුසෝ සාරිපුත්ත, චක්ඛුවිඤ්ඤාණේ චක්ඛුවිඤ්ඤාණවිඤ්ඤාතබ්බේසු ධම්මේසු නිරෝධං දිස්වා නිරෝධං අභිඤ්ඤාය චක්ඛුං චක්ඛුවිඤ්ඤාණං චක්ඛුවිඤ්ඤාණවිඤ්ඤාතබ්බේ ධම්මේ “නේතං මම, නේසෝ’හමස්මි, න මේසෝ අත්තා”ති සමනුපස්සාමි. සෝතස්මිං ආවුසෝ සාරිපුත්ත ....(පෙ).... ඝානස්මිං ආවුසෝ සාරිපුත්ත ....(පෙ).... ජිව්හාය ආවුසෝ සාරිපුත්ත, ජිව්හාවිඤ්ඤාණේ ජිව්හාවිඤ්ඤාණවිඤ්ඤාතබ්බේසු ධම්මේසු නිරෝධං දිස්වා නිරෝධං අභිඤ්ඤාය ජිව්හං ජිව්හාවිඤ්ඤාණං ජිව්හාවිඤ්ඤාණවිඤ්ඤාතබ්බේ ධම්මේ “නේතං මම, නේසෝ’හමස්මි, න මේසෝ අත්තා”ති සමනුපස්සාමි, කායස්මිං ආවුසෝ සාරිපුත්ත ....(පෙ).... මනස්මිං ආවුසෝ සාරිපුත්ත, මනෝවිඤ්ඤාණේ මනෝවිඤ්ඤාණවිඤ්ඤාතබ්බේසු ධම්මේසු නිරෝධං දිස්වා නිරෝධං අභිඤ්ඤාය මනං මනෝවිඤ්ඤාණං මනෝවිඤ්ඤාණවිඤ්ඤාතබ්බේ ධම්මේ “නේතං මම, නේසෝ’හමස්මි, න මේසෝ අත්තාති සමනුපස්සාමීති.
ප්‍රිය ආයුෂ්මත් සාරිපුත්ත, ඇස තුළත්, ඇසේ විඤ්ඤාණය තුළත්, ඇසේ විඤ්ඤාණයෙන් දත යුතු දේ තුළත් නිරුද්ධ වීම දැක්කා. නිරුද්ධ වීම විශේෂ නුවණින් අවබෝධ කරගත්තා. ඒ තුළින් තමයි ඇසත්, ඇසේ විඤ්ඤාණයත්, ඇසේ විඤ්ඤාණයෙන් දත යුතු දේත්, “මේක මගේ නොවේ, මේ මම නොවේ, මෙය මගේ ආත්මය නොවේ” යි කියලා මා දකින්නේ. ප්‍රිය ආයුෂ්මත් සාරිපුත්ත, කන තුළත් ….(පෙ)…. ප්‍රිය ආයුෂ්මත් සාරිපුත්ත, නාසය තුළත් ….(පෙ)…. ප්‍රිය ආයුෂ්මත් සාරිපුත්ත, දිව තුළත්, දිවේ විඤ්ඤාණය තුළත්, දිවේ විඤ්ඤාණයෙන් දත යුතු දේ තුළත් නිරුද්ධ වීම දැක්කා. නිරුද්ධ වීම විශේෂ නුවණින් අවබෝධ කරගත්තා. ඒ තුළින් තමයි දිවත්, දිවේ විඤ්ඤාණයත්, දිවේ විඤ්ඤාණයෙන් දත යුතු දේත් “මේක මගේ නොවේ, මේ මම නොවේ, මෙය මගේ ආත්මය නොවේ” යි කියලා මා දකින්නේ. ප්‍රිය ආයුෂ්මත් සාරිපුත්ත, කය තුළත්, ….(පෙ)…. ප්‍රිය ආයුෂ්මත් සාරිපුත්ත, මනස තුළත්, මනසේ විඤ්ඤාණය තුළත්, මනසේ විඤ්ඤාණයෙන් දත යුතු දේ තුළත් නිරුද්ධ වීම දැක්කා. නිරුද්ධ වීම විශේෂ නුවණින් අවබෝධ කරගත්තා. ඒ තුළින් තමයි මනසත්, මනසේ විඤ්ඤාණයත්, මනසේ විඤ්ඤාණයෙන් දත යුතු දේත් “මේක මගේ නොවේ, මේ මම නොවේ, මෙය මගේ ආත්මය නොවේ” යි කියලා මා දකින්නේ.
ඒවං වුත්තේ ආයස්මා මහාචුන්දෝ ආයස්මන්තං ඡන්නං ඒතදවෝච: “තස්මාතිහ ආවුසෝ ඡන්න, ඉදම්පි තස්ස භගවතෝ සාසනං නිච්චකප්පං සාධුකං මනසිකාතබ්බං: “නිස්සිතස්ස චලිතං, අනිස්සිතස්ස චලිතං නත්ථි. චලිතේ අසති පස්සද්ධි හෝති. පස්සද්ධියා සති නති න හෝති. නතියා අසති ආගතිගති න හෝති. ආගතිගතියා අසති චුතූපපාතෝ න හෝති. චුතූපපාතේ අසති නේවිධ න හුරං න උභයමන්තරේන. ඒසේවන්තෝ දුක්ඛස්සාති.
එසේ පැවසූ විට ආයුෂ්මත් මහා චුන්දයන් වහන්සේ, ආයුෂ්මත් ඡන්න තෙරුන්ට මේ විදිහට පැවසුවා. “එහෙමනම් ප්‍රිය ආයුෂ්මත් ඡන්නයෙනි, ඒ භාග්‍යවතුන් වහන්සේගේ මෙම අනුශාසනාව ද නිරතුරුව ම මනාකොට නුවණින් මෙනෙහි කළ යුතුයි. “මමත්වයෙන් ඇසුරු කරන කොට යි සැලීමක් තියෙන්නේ. මමත්වයෙන් ඇසුරක් නැත්නම්, සැලීමක් නෑ. සැලීමක් නැත්නම්, සැහැල්ලුවක් තියෙන්නේ. සැහැල්ලුබව තියෙන විට භව පැවැත්මට නැඹුරු වෙන්නේ නෑ. භව පැවැත්මට නැඹුරු නොවන විට සසරෙහි ඒමක්, යෑමක් නෑ. සසරෙහි ඒමක් යෑමක් නැතිවිට, චුතියක් උපතක් නෑ. චුතියක් උපතක් නැති විට මෙහෙත් නෑ. වෙන තැනකත් නෑ. ඒ දෙක අතරෙත් නෑ. මේක තමයි දුකෙහි අවසන් වීම’ කියලා.
අථ ඛෝ ආයස්මා ච සාරිපුත්තෝ ආයස්මා ච මහාචුන්දෝ ආයස්මන්තං ඡන්නං ඉමිනා ඕවාදේන ඕවදිත්වා උට්ඨායාසනා පක්කමිංසු. අථ ඛෝ ආයස්මා ඡන්නෝ අචිරපක්කන්තේසු තේසු ආයස්මන්තේසු සත්ථං ආහරේසි.
ඉතින් ආයුෂ්මත් සාරිපුත්තයන් වහන්සේත්, ආයුෂ්මත් මහා චුන්දයන් වහන්සේත්, ආයුෂ්මත් ඡන්න තෙරුන් හට ඔය අවවාදයෙන් අවවාද කරලා, අසුනෙන් නැගිට ආපසු වැඩියා. එතකොට ඒ ආයුෂ්මතුන් වහන්සේලා වැඩිය නොබෝ වේලාවකින් ආයුෂ්මත් ඡන්න තෙරුන් ආයුධයක් පාවිච්චි කළා. (දිවි නසා ගත්තා)
අථ ඛෝ ආයස්මා සාරිපුත්තෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා සාරිපුත්තෝ භගවන්තං ඒතදවෝච: “ආයස්මතා භන්තේ, ඡන්නේන සත්ථං ආහරිතං. තස්ස කා ගති කෝ අභිසම්පරායෝති? නනු තේ සාරිපුත්ත, ඡන්නේන භික්ඛුනා සම්මුඛායේව අනුපවජ්ජතා බ්‍යාකතාති.
එකල්හි ආයුෂ්මත් සාරිපුත්තයන් වහන්සේ භාග්‍යවතුන් වහන්සේ වැඩ සිටි තැනට පැමිණුනා. පැමිණිලා භාග්‍යවතුන් වහන්සේට ආදරයෙන් වන්දනා කොට එකත්පස්ව වාඩි වුණා. එකත්පස්ව වාඩිවුණ ආයුෂ්මත් සාරිපුත්තයන් වහන්සේ භාග්‍යවතුන් වහන්සේට මෙකරුණ සැල කළා. ‘ස්වාමීනී, ආයුෂ්මත් ඡන්නයන් (දිවි නසා ගැනීමට) ආයුධයක් පාවිච්චි කරලා තියෙනවා. ඔහුගේ ගතිය කුමක්ද? පරලොව උපත කුමක්ද? පින්වත් සාරිපුත්ත, ඡන්න භික්ෂුව විසින් ඔබ ඉදිරියෙහි ම වෙත පැමිණීමක් නොවන විදිහට (අනුපවද්‍ය කොට) කියලා කිව්වා නේද?
අත්ථි භන්තේ, පුබ්බචීරං නාම වජ්ජිගාමෝ. තත්ථායස්මතෝ ඡන්නස්ස මිත්තකුලානි සුහජ්ජකුලානි උපවජ්ජකුලානීති.
ස්වාමීනී, පුබ්බචීර කියලා වජ්ජීන්ගේ ගමක් තියෙනවා. ආයුෂ්මත් ඡන්නයන්ගේ මිතුරු පවුල්, සුහද පවුල්, උපවද්‍ය (එළඹිය යුතු – වෙත පැමිණිය යුතු) පවුල් එහෙ තියෙනවා.
හොන්ති හේතේ සාරිපුත්ත, ඡන්නස්ස භික්ඛුනෝ මිත්තකුලානි සුහජ්ජකුලානි උපවජ්ජකුලානි. න ඛෝ පනාහං සාරිපුත්ත, එත්තාවතා සඋපවජ්ජෝති වදාමි. යෝ ඛෝ සාරිපුත්ත ඉමඤ්ච කායං නික්ඛිපති, අඤ්ඤඤ්ච කායං උපාදියති, තමහං සඋපවජ්ජෝති වදාමි. තං ඡන්නස්ස භික්ඛුනෝ නත්ථි. අනුපවජ්ජං ඡන්නේන භික්ඛුනා සත්ථං ආහරිතන්ති ඒවමේතං සාරිපුත්ත, ධාරේහීති.
පින්වත් සාරිපුත්ත, ඡන්න භික්ෂුවගේ මිතුරු පවුල්, සුහද පවුල්, උපවද්‍ය (එළඹිය යුතු – වෙත පැමිණිය යුතු) පවුල් එහෙ තියෙනවා තමයි. නමුත් සාරිපුත්ත ඔපමණකින් ම මම උපවද්‍ය සහිතයි කියලා කියන්නේ නෑ. පින්වත් සාරිපුත්ත, යමෙක් මේ කය අතහරිනවාද, වෙනත් කයකට බැඳෙනවාද, අන්න ඒකටයි මම උපවද්‍ය (එළඹිය යුතු – වෙත පැමිණිය යුතු) සහිතයි කියලා කියන්නේ. ඒ දෙය ඡන්න භික්ෂුවට නෑ. ඡන්න භික්ෂුව විසින් ආයුධයක් පාවිච්චි කළේ උපවද්‍ය රහිතව යි. (වෙනත් කයකට නොබැඳෙන පරිදි ය.) පින්වත් සාරිපුත්ත, ඔය කරුණ ඔය විදිහට පිළිගන්න.
සාදු! සාදු!! සාදු!!!
ඡන්න සූත්‍රය නිමා විය.
