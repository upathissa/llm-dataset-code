අංගුත්තර නිකාය
සත්තක නිපාතෝ
7.1.1.10. මච්ඡරිය සඤ්ඤෝජන සුත්තං
7.1.1.10. මසුරුකම නම් බන්ධනය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමානි භික්ඛවේ, සඤ්ඤෝජනානි: කතමානි සත්ත:
මහණෙනි, මේ සංයෝජන සතකි. ඒ කවර සතක් ද යත්;
අනුනයසඤ්ඤෝජනං, පටිඝසඤ්ඤෝජනං, දිට්ඨිසඤ්ඤෝජනං, විචිකිච්ඡාසඤ්ඤෝජනං, මානසඤ්ඤෝජනං, ඉස්සාසඤ්ඤෝජනං, මච්ඡරියසඤ්ඤෝජනං.
කාමරාගය නම් වූ බන්ධනයකි. ද්වේෂය නම් වූ බන්ධනයකි. දෘෂ්ටිය නම් වූ බන්ධනයකි. විචිකිච්ඡාව නම් වූ බන්ධනයකි. මාන්නය නම් වූ බන්ධනයකි. ඊර්ෂ්‍යාව නම් වූ බන්ධනයකි. මසුරුකම නම් වූ බන්ධනයකි.
ඉමානි ඛෝ භික්ඛවේ, සත්ත සඤ්ඤෝජනානීති.
මහණෙනි, මේ වනාහී සප්තවිධ බන්ධනයෝ ය.
සාදු! සාදු!! සාදු!!!
මච්ඡරිය සඤ්ඤෝජන සූත්‍රය නිමා විය.
ධනවග්ගෝ පඨමෝ.
පළමුවෙනි ධන වර්ගය අවසන් විය.
තස්සුද්දානං:
එහි පිළිවෙල උද්දානයයි :
ද්වේපියානි බලංධනං, සංඛිත්තංචේව විත්ථතං
උග්ගංසඤ්ඤෝජනංචේව පහානං මච්ඡරියේනචා’ති
පිය සූත්‍ර දෙක, බල සූත්‍ර දෙක, සංඛිත්ත ධන සූත්‍රය, විත්ථත ධන සූත්‍රය, උග්ග මහාමත්ත සූත්‍රය, සඤ්ඤෝජන සූත්‍රය, සඤ්ඤෝජනප්පහාන සූත්‍රය සහ මච්ඡරිය සඤ්ඤෝජන සූත්‍රය වශයෙන් මෙහි සූත්‍ර දසයකි.
