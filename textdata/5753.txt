සංයුත්ත නිකාය
මහා වග්ගෝ
1.14.41.-44. ආගන්තුක සූත්‍රයෝ
1.14.41.-44. ආගන්තුක ගෘහය ගැන වදාළ දෙසුම්
සෙය්‍යථාපි භික්ඛවේ, ආගන්තුකාගාරං, තත්ථ පුරත්ථිමාය6 දිසාය ආගන්ත්වා වාසං කප්පෙන්ති. පච්ඡිමාය දිසාය ආගන්ත්වා වාසං කප්පෙන්ති. උත්තරාය දිසාය ආගන්ත්වා වාසං කප්පෙන්ති. දක්ඛිණාය දිසාය ආගන්ත්වා වාසං කප්පෙන්ති. ඛත්තියාපි ආගන්ත්වා වාසං කප්පෙන්ති. බ්‍රාහ්මණාපි ආගන්ත්වා වාසං කප්පෙන්ති. වෙස්සාපි ආගන්ත්වා වාසං කප්පෙන්ති. සුද්දාපි ආගන්ත්වා වාසං කප්පෙන්ති.
මහණෙනි, යම් සේ අම්බලමක් ඇද්ද, පෙරදිගින් ද පැමිණ එහි වාසය කරති. බටහිර දෙසින් ද පැමිණ එහි වාසය කරති. උතුරු දෙසින් ද පැමිණ එහි වාසය කරති. දකුණු දෙසින් ද පැමිණ එහි වාසය කරති. ක්ෂත්‍රියයෝ ත් ඇවිත් වාසය කරති. බ්‍රාහ්මණයෝ ත් ඇවිත් වාසය කරති. වෛශ්‍යයෝ ත් ඇවිත් වාසය කරති. ශුද්‍රයෝ ත් ඇවිත් වාසය කරති.
ඒවමේව ඛෝ භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ යේ ධම්මා අභිඤ්ඤා1 පරිඤ්ඤෙය්‍යා තේ ධම්මේ අභිඤ්ඤා පරිජානාති. යේ ධම්මා අභිඤ්ඤා පහාතබ්බා, තේ ධම්මේ අභිඤ්ඤා පජහති. යේ ධම්මා අභිඤ්ඤා සච්ඡිකාතබ්බා, තේ ධම්මේ අභිඤ්ඤා සච්ඡිකරෝති. යේ ධම්මා අභිඤ්ඤා භාවේතබ්බා, තේ ධම්මේ අභිඤ්ඤා භාවේති.
එසෙයින් ම මහණෙනි, භික්ෂුවක් ආර්ය අෂ්ටාංගික මාර්ගය වඩන්නේ, ආර්ය අෂ්ටාංගික මාර්ගය බහුල ව ප්‍රගුණ කරන්නේ, යම් ධර්මයක් විශිෂ්ට ඥානයෙන් පිරිසිඳ දැක්ක යුතු ද, ඒ ධර්මයන් විශිෂ්ට ඥානයෙන් පිරිසිඳ දකියි. යම් ධර්මයක් විශිෂ්ට ඥානයෙන් ප්‍රහාණය කළ යුතු ද, ඒ ධර්මයන් විශිෂ්ට ඥානයෙන් ප්‍රහාණය කරයි. යම් ධර්මයක් විශිෂ්ට ඥානයෙන් සාක්ෂාත් කළ යුතු ද, ඒ ධර්මයන් විශිෂ්ට ඥානයෙන් සාක්ෂාත් කරයි. යම් ධර්මයක් විශිෂ්ට ඥානයෙන් දියුණු කළ යුතු ද, ඒ ධර්මයන් විශිෂ්ට ඥානයෙන් දියුණු කරයි.
කතමේ ච භික්ඛවේ, ධම්මා අභිඤ්ඤා පරිඤ්ඤෙය්‍යා: පඤ්චුපාදානක්ඛන්ධාතිස්ස වචනීයා. කතමේ පඤ්ච, සෙය්‍යථිදං: රූපුපාදානක්ඛන්ධෝ ....(පෙ).... විඤ්ඤාණුපාදානක්ඛන්ධෝ. ඉමේ ඛෝ භික්ඛවේ, ධම්මා අභිඤ්ඤා පරිඤ්ඤෙය්‍යා. කතමේ ච භික්ඛවේ, ධම්මා අභිඤ්ඤා පහාතබ්බා: අවිජ්ජා ච භවතණ්හා ච. ඉමේ භික්ඛවේ, ධම්මා අභිඤ්ඤා පහාතබ්බා. කතමේ ච භික්ඛවේ, ධම්මා අභිඤ්ඤා සච්ඡිකාතබ්බා: විජ්ජා ච විමුත්ති ච, ඉමේ භික්ඛවේ, ධම්මා අභිඤ්ඤා සච්ඡිකාතබ්බා. කතමේ ච භික්ඛවේ, ධම්මා අභිඤ්ඤා භාවේතබ්බා: සමථෝ ච විපස්සනා ච. ඉමේ භික්ඛවේ, ධම්මා අභිඤ්ඤා භාවේතබ්බා. කථඤ්ච භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ, යේ ධම්මා අභිඤ්ඤා පරිඤ්ඤෙය්‍යා, තේ ධම්මේ අභිඤ්ඤා පරිජානාති ....(පෙ).... යේ ධම්මා අභිඤ්ඤා භාවේතබ්බා, තේ ධම්මේ අභිඤ්ඤා භාවේති: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං ඛෝ භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ, යේ ධම්මා අභිඤ්ඤා3 පරිඤ්ඤෙය්‍යා, තේ ධම්මේ අභිඤ්ඤා පරිජානාති. යේ ධම්මා අභිඤ්ඤා පහාතබ්බා, තේ ධම්මේ අභිඤ්ඤා පජහති. යේ ධම්මා අභිඤ්ඤා සච්ඡිකාතබ්බා, තේ ධම්මේ අභිඤ්ඤා සච්ඡිකරෝති. යේ ධම්මා අභිඤ්ඤා භාවේතබ්බා, තේ ධම්මේ අභිඤ්ඤා භාවේතීති.
මහණෙනි, විශිෂ්ට ඥානයෙන් පිරිසිද දැක්ක යුතු ධර්මයන් මොනවා ද? එයට කිව යුත්තේ පංච උපාදානස්කන්ධය කියා ය. ඒ කවර පසක් ද යත්, රූප උපාදානස්කන්ධය ය ….(පෙ)…. විඤ්ඤාණ උපාදානස්කන්ධය ය. මහණෙනි, මේ වනාහී විශිෂ්ට ඥානයෙන් පිරිසිඳ දත යුතු ධර්මයන් ය.
මහණෙනි, විශිෂ්ට ඥානයෙන් ප්‍රහාණය කළ යුතු ධර්මයන් මොනවා ද? එනම් අවිද්‍යාව ත්, භව තණ්හාව ත් ය. මහණෙනි, මේ වනාහී විශිෂ්ට ඥානයෙන් ප්‍රහාණය කළ යුතු ධර්මයන් ය.
මහණෙනි, විශිෂ්ට ඥානයෙන් සාක්ෂාත් කළ යුතු ධර්මයන් මොනවා ද? එනම් විද්‍යාව ත්, විමුක්තිය ත් ය. මහණෙනි, මේ වනාහී විශිෂ්ට ඥානයෙන් සාක්ෂාත් කළ යුතු ධර්මයන් ය.
මහණෙනි, විශිෂ්ට ඥානයෙන් දියුණු කළ යුතු ධර්මයන් මොනවා ද? එනම් සමථය ත්, විදර්ශනාව ත් ය. මහණෙනි, මේ වනාහී විශිෂ්ට ඥානයෙන් දියුණු කළ යුතු ධර්මයන් ය.
මහණෙනි, භික්ෂුවක් කෙසේ ආර්ය අෂ්ටාංගික මාර්ගය වඩද්දී ද, කෙසේ ආර්ය අෂ්ටාංගික මාර්ගය බහුල කරද්දී ද, යම් ධර්මයක් විශිෂ්ට ඥානයෙන් පිරිසිඳ දත යුතු නම්, ඒ ධර්මයන් විශිෂ්ට ඥානයෙන් පිරිසිඳ දැනගන්නේ? ….(පෙ)…. යම් ධර්මයක් විශිෂ්ට ඥානයෙන් දියුණු කළ යුතු නම්, ඒ ධර්මයන් විශිෂ්ට ඥානයෙන් දියුණු කරන්නේ?
මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි.
මහණෙනි, භික්ෂුවක් මෙසේ ආර්ය අෂ්ටාංගික මාර්ගය වඩද්දී ය, මෙසේ ආර්ය අෂ්ටාංගික මාර්ගය බහුල කරද්දී ය, යම් ධර්මයක් විශිෂ්ට ඥානයෙන් පිරිසිඳ දත යුතු නම්, ඒ ධර්මයන් විශිෂ්ට ඥානයෙන් පිරිසිඳ දැනගන්නේ. යම් ධර්මයක් විශිෂ්ට ඥානයෙන් ප්‍රහාණය කළ යුතු නම්, ඒ ධර්මයන් විශිෂ්ට ඥානයෙන් ප්‍රහාණය කරන්නේ. යම් ධර්මයක් විශිෂ්ට ඥානයෙන් සාක්ෂාත් කළ යුතු නම්, ඒ ධර්මයන් විශිෂ්ට ඥානයෙන් සාක්ෂාත් කරන්නේ. යම් ධර්මයක් විශිෂ්ට ඥානයෙන් දියුණු කළ යුතු නම්, ඒ ධර්මයන් දියුණු කරන්නේ.
