සංයුත්ත නිකාය
මහා වග්ගෝ
1.2.2. දුතිය විහාර සුත්තං
1.2.2. විහරණය ගැන වදාළ දෙවෙනි දෙසුම
සාවත්ථියං....
සැවැත් නුවර දී ය ………
ඉච්ඡාමහං භික්ඛවේ, තේමාසං පතිසල්ලියිතුං. නම්හි කේනචි උපසංකමිතබ්බෝ අඤ්ඤත්‍ර ඒකේන පිණ්ඩපාතනීහාරකේනා’ති. “ඒවං භන්තේ”ති ඛෝ තේ භික්ඛූ භගවතෝ පටිස්සුත්වා නාස්සුධ කෝචි භගවන්තං උපසංකමති අඤ්ඤත්‍ර ඒකේන පිණ්ඩපාතනීහාරකේන. අථ ඛෝ භගවා තස්ස තේමාසස්ස අච්චයේන පටිසල්ලානා වුට්ඨිතෝ භික්ඛූ ආමන්තේසි: යේන ස්වාහං භික්ඛවේ, විහාරේන පඨමාභිසම්බුද්ධෝ විහරාමි, තස්ස පදේසේන විහාසිං. සෝ ඒවං පජානාමි, මිච්ඡාදිට්ඨිපච්චයාපි වේදයිතං, මිච්ඡාදිට්ඨිවූපසමපච්චයාපි වේදයිතං, සම්මාදිට්ඨිපච්චයාපි වේදයිතං, සම්මාදිට්ඨිවූපසමපච්චයාපි වේදයිතං, (සබ්බං විත්ථාරේතබ්බං) ....(පෙ).... මිච්ඡාසමාධිපච්චයාපි වේදයිතං, මිච්ඡාසමාධිවූපසමපච්චයාපි වේදයිතං, සම්මාසමාධිපච්චයාපි වේදයිතං, සම්මාසමාධිවූපසමපච්චයාපි වේදයිතං, ඡන්දපච්චයාපි වේදයිතං, ඡන්දවූපසමපච්චයාපි වේදයිතං, විතක්කපච්චයාපි වේදයිතං, විතක්කවූපසමපච්චයාපි වේදයිතං, සඤ්ඤාපච්චයාපි වේදයිතං, සඤ්ඤාවූපසමපච්චයාපි වේදයිතං.
“මහණෙනි, මම තුන්මසක් හුදෙකලා ව වසන්නට කැමැත්තෙමි. පිණ්ඩපාතය රැගෙන එන භික්ෂුව හැරුණු විට අන් කිසිවෙකු නොපැමිණිය යුතුය.”
“එසේ ය, ස්වාමීනී” යි ඒ භික්ෂූහු භාග්‍යවතුන් වහන්සේට පිළිවදන් දී පිණ්ඩපාතය රැගෙන යන භික්ෂුව හැරුණු කොට අන් කිසිවෙකුත් භාග්‍යවතුන් වහන්සේ වෙත නොඑළඹෙති. ඉක්බිති ඒ තුන්මස ඇවෑමෙන් භාග්‍යවතුන් වහන්සේ බවුන් වැඩීමෙන් නැගීසිටි සේක් භික්ෂූන් ඇමතූ සේක.
“මහණෙනි, ඒ මම් සම්බුද්ධත්වයෙන් පළමු කොට යම් විහරණයකින්  විසුවෙම් ද, එයින් එක්තරා විහරණයකින් යුතුව වාසය කළෙමි. එය මම් මෙසේ දනිමි. ‘වැරදි දෘෂ්ටිය නිසා ත් විඳීම් උපදියි. වැරදි දෘෂ්ටිය නැතිවීමෙනුත් විඳීම් උපදියි. නිවැරදි දෘෂ්ටිය නිසා ත් විඳීම් උපදියි. නිවැරදි දෘෂ්ටිය නැතිවීමෙනුත් විඳීම් උපදියි. වැරදි සංකල්පනා නිසා ත් විඳීම් උපදියි. වැරදි කල්පනා නැතිවීමෙනුත් විඳීම් උපදියි. නිවැරදි සංකල්පනා නිසා ත් විඳීම් උපදියි. නිවැරදි සංකල්පනා නැතිවීමෙනුත් විඳීම් උපදියි.
වැරදි වචන නිසා ත් විඳීම් උපදියි. වැරදි වචන නැතිවීම නිසා ත් විඳීම් උපදියි. නිවැරදි වචන නිසා ත් විඳීම් උපදියි. නිවැරදි වචන නැතිවීමෙනුත් විඳීම් උපදියි. වැරදි කායික ක්‍රියා නිසා ත් විඳීම් උපදියි. වැරදි කායික ක්‍රියා නැතිවීමෙනුත් විඳීම් උපදියි. නිවැරදි කායික ක්‍රියා නිසා ත් විඳීම් උපදියි. නිවැරදි කායික ක්‍රියා නැතිවීමෙනුත් විඳීම් උපදියි. වැරදි ජීවිකාව නිසා ත් විඳීම් උපදියි. වැරදි ජීවිකාව නැතිවීම නිසාත් විඳීම් උපදියි. නිවැරදි ජීවිකාව නිසා ත් විඳීම් උපදියි. නිවැරදි ජීවිකාව නැතිවීම නිසා ත් විඳීම් උපදියි.
වැරදි වීර්යය නිසා ත් විඳීම් උපදියි. වැරදි වීර්යය නැතිවීම නිසාත් විඳීම් උපදියි. නිවැරදි වීර්යය නිසා ත් විඳීම් උපදියි. නිවැරදි වීර්යය නැතිවීම නිසාත් විඳීම් උපදියි. වැරදි සිහිය නිසා ත් විඳීම් උපදියි. වැරදි සිහිය නැතිවීම නිසා ත් විඳීම් උපදියි. නිවැරදි සිහිය නිසා ත් විඳීම් උපදියි. නිවැරදි සිහිය නැතිවීම නිසාත් විඳීම් උපදියි. වැරදි සමාධිය නිසා ත් විඳීම් උපදියි. වැරදි සමාධිය නැතිවීම නිසාත් විඳීම් උපදියි. නිවැරදි සමාධිය නිසා ත් විඳීම් උපදියි. නිවැරදි සමාධිය නැතිවීම නිසා ත් විඳීම් උපදියි.
කැමැත්ත නිසා ත් විඳීම් උපදියි. කැමැත්ත නැති වීමෙනුත් විඳීම් උපදියි. විතර්ක නිසා ත් විඳීම් උපදියි. විතර්ක නැතිවීමෙනුත් විඳීම් උපදියි. හඳුනා ගැනීම් නිසා ත් විඳීම් උපදියි. හඳුනාගැනීම නැතිවීම නිසා ත් විඳීම් උපදියි.
ඡන්දෝ ච අවුපසන්තෝ හෝති, විතක්කා ච අවුපසන්තා හොන්ති, සඤ්ඤා ච අවුපසන්තා හොන්ති, තප්පච්චයාපි වේදයිතං, ඡන්දෝ ච වූපසන්තෝ හෝති, විතක්කා ච අවුපසන්තා හොන්ති, සඤ්ඤා ච අවුපසන්තා හොන්ති, ඡන්දෝ ච වූපසන්තෝ හෝති, විතක්කා ච වූපසන්තා හොන්ති, තප්පච්චයාපි වේදයිතං. සඤ්ඤා ච අවුපසන්තා හොන්ති, තප්පච්චයාපි වේදයිතං. ඡන්දෝ ච වූපසන්තෝ හෝති, විතක්කා ච වූපසන්තා හොන්ති, සඤ්ඤා ච වූපසන්තා හොන්ති, තප්පච්චයාපි වේදයිතං. අප්පත්තස්ස පත්තියා අත්ථි වායාමං, තස්මිම්පි ඨානේ අනුප්පත්තේ තප්පච්චයාපි වේදයිතන්ති.
කැමැත්ත ත් නොසංසිඳුණේ වෙයි නම්, විතර්ක ත් නොසංසිඳුණේ වෙයි නම්, හඳුනාගැනීම් ද නොසංසිඳුණේ වෙයි නම් ඒ නිසා ත් විඳීම් උපදියි. කැමැත්ත ත් සංසිඳුණේ වෙයි නම්, එනමුදු විතර්ක ත් නොසංසිඳුණේ වෙයි නම්, හඳුනාගැනීම් ද නොසංසිඳුණේ වෙයි නම් ඒ නිසා ත් විඳීම් උපදියි. කැමැත්ත ත් සංසිඳුණේ වෙයි නම්, විතර්ක ත් සංසිඳුණේ වෙයි නම්, එනමුදු හඳුනාගැනීම් ද නොසංසිඳුණේ වෙයි නම් ඒ නිසා ත් විඳීම් උපදියි. කැමැත්ත ත් සංසිඳුණේ වෙයි නම්, විතර්ක ත් සංසිඳුණේ වෙයි නම්, හඳුනාගැනීම් ද සංසිඳුණේ වෙයි නම් ඒ නිසා ත් විඳීම් උපදියි. නොපත් අරහත්වයට පැමිණීම සඳහා වීර්යය ද ඇත්තේ ය. එකරුණ පැමිණි කල්හී ඒ නිසා ත් විඳීම් උපදියි.”
සාදු! සාදු!! සාදු!!!
දුතිය විහාර සූත්‍රය නිමා විය.
