සංයුත්ත නිකාය
මහා වග්ගෝ
2.2.9. අරිය සුත්තං
2.2.9. ආර්ය වූ බොජ්ඣංගයන් ගැන වදාළ දෙසුම
සත්තිමේ භික්ඛවේ, බොජ්ඣංගා භාවිතා බහුලීකතා අරියා නිය්‍යානිකා නීයන්ති තක්කරස්ස සම්මා දුක්ඛක්ඛයාය. කතමේ සත්ත: සතිසම්බොජ්ඣංගෝ ....(පෙ).... උපේඛාසම්බොජ්ඣංගෝ. ඉමේ ඛෝ භික්ඛවේ, සත්ත බොජ්ඣංගා භාවිතා බහුලීකතා අරියා නිය්‍යානිකා නීයන්ති තක්කරස්ස සම්මා දුක්ඛක්ඛයායාති.
මහණෙනි, ආර්ය වූ, නිවනට පමුණුවන්නා වූ, මේ සප්ත බොජ්ඣංගයෝ භාවිතා කරන, බහුල කරන, පිළිපදින තැනැත්තා හට මැනැවින් දුක් ක්ෂය කිරීමට පමුණුවති. ඒ කවර සප්ත බොජ්ඣංගයක් ද යත්; එනම්, සති සම්බොජ්ඣංගය ය, ….(පෙ)…. උපෙක්ඛා සම්බොජ්ඣංගය ය. මහණෙනි, ආර්ය වූ, නිවනට පමුණුවන්නා වූ, මේ සප්ත බොජ්ඣංගයෝ භාවිතා කරන, බහුල කරන, පිළිපදින තැනැත්තා හට මැනැවින් දුක් ක්ෂය කිරීමට පමුණුවති.
සාදු! සාදු!! සාදු!!!
අරිය සූත්‍රය නිමා විය.
