අංගුත්තර නිකාය
පඤ්චක නිපාතෝ
5.5.3.4. දුතිය අතිනිවාස සුත්තං
5.5.3.4. බොහෝ කල් එක තැන විසීම ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ආදීනවා අතිනිවාසේ කතමේ පඤ්ච:
මහණෙනි, බොහෝ කල් එක් තැනක විසීමෙහි මේ ආදීනව පසකි. ඒ කවර පසක් ද යත්;
ආවාසමච්ඡරී හෝති, කුලමච්ඡරී හෝති, ලාභමච්ඡරී හෝති, වණ්ණමච්ඡරී හෝති, ධම්මමච්ඡරී හෝති.
ආවාසය කෙරෙහි මසුරු වෙයි. දායක පවුල් කෙරෙහි මසුරු වෙයි. ලාභ සත්කාර කෙරෙහි මසුරු වෙයි. වර්ණනාව කෙරෙහි මසුරු වෙයි. ධර්මය කෙරෙහි මසුරු වෙයි.
ඉමේ ඛෝ භික්ඛවේ, පඤ්ච ආදීනවා අතිනිවාසේ.
මහණෙනි, මේ වනාහී බොහෝ කල් එක් තැනක විසීමෙහි ආදීනව පස යි.
පඤ්චිමේ භික්ඛවේ, ආනිසංසා සමවත්ථවාසේ. කතමේ පඤ්ච:
මහණෙනි, අවස්ථානුකූල ව විසීමෙහි මේ අනුසස් පසකි. ඒ කවර පසක් ද යත්;
න ආවාසමච්ඡරී හෝති, න ධම්මමච්ඡරී හෝති, න ලාභමච්ඡරී හෝති. න වණ්ණමච්ඡරී හෝති, න ධම්මමච්ඡරී හෝති.
ආවාසය කෙරෙහි මසුරු නොවෙයි. දායක පවුල් කෙරෙහි මසුරු නොවෙයි. ලාභ සත්කාර කෙරෙහි මසුරු නොවෙයි. වර්ණනාව කෙරෙහි මසුරු නොවෙයි. ධර්මය කෙරෙහි මසුරු නොවෙයි.
ඉමේ ඛෝ භික්ඛවේ, පඤ්ච ආනිසංසා සමවත්ථවාසේති.
මහණෙනි, මේ වනාහී අවස්ථානුකූල ව විසීමෙහි අනුසස් පස යි.
සාදු! සාදු!! සාදු!!!
දුතිය අතිනිවාස සූත්‍රය නිමා විය.
