අංගුත්තර නිකාය
සත්තක නිපාතෝ
7.2.1.11. කෝධන සුත්තං
7.2.1.11. ක්‍රෝධ කිරීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමේ භික්ඛවේ, ධම්මා සපත්තකන්තා සපත්තකරණා කෝධනං ආගච්ඡන්ති ඉත්ථිං වා පුරිසං වා. කතමේ සත්ත:
මහණෙනි, සතුරු බවට කැමති වූ, සතුරු බව ඇති කරවන මේ කරුණු සත ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙයි. ඒ කවර කරුණු සතක් ද යත්;
(1) ඉධ භික්ඛවේ, සපත්තෝ සපත්තස්ස ඒවං ඉච්ඡති: අහෝ වතායං දුබ්බණ්ණෝ අස්සාති. තං කිස්ස හේතු: න භික්ඛවේ, සපත්තෝ සපත්තස්ස වණ්ණවතාය නන්දති. කෝධනෝයං භික්ඛවේ පුරිසපුග්ගලෝ කෝධාභිභූතෝ කෝධපරේතෝ. කිඤ්චාපි සෝ හෝති සුනහාතෝ සුවිලිත්තෝ කප්පිතකේසමස්සු ඕදාතවත්ථවසනෝ, අථ ඛෝ සෝ දුබ්බණ්ණෝව හෝති කෝධාභිභූතෝ. අයං භික්ඛවේ, පඨමෝ ධම්මෝ සපත්තකන්තෝ සපත්තකරණෝ කෝධනං ආගච්ඡති ඉත්ථිං වා පුරිසං වා.
1. මහණෙනි, මෙහිලා සතුරෙක් තම සතුරා ගැන මෙබඳු දෙයක් කැමති වෙයි. ‘අහෝ! ඒකාන්තයෙන් මොහු විරූපී වන්නේ නම් මැනැවි’ යි. ඒ මක් නිසා ද යත්, මහණෙනි, සතුරෙක් සතුරෙකුගේ සිරුරු පැහැයෙන් සතුටු නොවෙයි. මහණෙනි, මේ පුරුෂ පුද්ගලයා වනාහී ක්‍රෝධ කරන්නේ, ක්‍රෝධයෙන් පීඩිත සිත් ඇත්තේ, ක්‍රෝධයෙන් වෙළී ගිය සිත් ඇත්තේ වෙයි. ඔහු හොඳින් ස්නානය කොට තෙල් ගා මැනවින් අන්දම් තබා හිස පීරා මනා සුදු වතින් සැරසී සිටිය ද, ක්‍රෝධයෙන් පීඩිත වූ ඔහු විරූපියෙක් ම වෙයි. මහණෙනි, සතුරු බවට කැමති වූ, සතුරු බව ඇති කරවන ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙන මේ පළමු කරුණ යි.
(2) පුන ච පරං භික්ඛවේ, සපත්තෝ සපත්තස්ස ඒවං ඉච්ඡති: අහෝ වතායං දුක්ඛං සයෙය්‍යාති. තං කිස්ස හේතු? න භික්ඛවේ, සපත්තෝ සපත්තස්ස සුඛසෙය්‍යාය නන්දති. කෝධනෝයං භික්ඛවේ, පුරිසපුග්ගලෝ කෝධාභිභූතෝ කෝධපරේතෝ. කිඤ්චාපි සෝ පල්ලංකේ සේති ගෝණකත්ථතේ පටිකත්ථතේ පටලිකත්ථතේ කාදලිමිගපවරපච්චත්ථරණේ සඋත්තරච්ඡදේ උභතෝ ලෝහිතකූපධානේ, අථ ඛෝ සෝ දුක්ඛංයේව සේති කෝධාභිභූතෝ. අයං භික්ඛවේ දුතියෝ ධම්මෝ සපත්තකන්තෝ සපත්තකරණෝ කෝධනං ආගච්ඡති ඉත්ථිං වා පුරිසං වා.
2. මහණෙනි, මෙහිලා සතුරෙක් තම සතුරා ගැන මෙබඳු දෙයක් කැමති වෙයි. ‘අහෝ! ඒකාන්තයෙන් මොහු දුක සේ නිදන්නේ නම් මැනැවි’ යි. ඒ මක් නිසා ද යත්, මහණෙනි, සතුරෙක් සතුරෙකුගේ සැප නින්දට සතුටු නොවෙයි. මහණෙනි, මේ පුරුෂ පුද්ගලයා වනාහී ක්‍රෝධ කරන්නේ, ක්‍රෝධයෙන් පීඩිත සිත් ඇත්තේ, ක්‍රෝධයෙන් වෙළී ගිය සිත් ඇත්තේ වෙයි. ඔහු වටිනා පළස් අතුරා, මොළොක් සුදු එළුලොම් අතුරා, මැනැවින් පුළුන් පිරවූ මෙට්ට සකසා, කදලි මෘගයන්ගේ සමින් අතුරා, උඩු වියන් සහිත වූ, රත් පැහැ ගත් විල්ලුද කොට්ට දෙපසට තැබූ යහනක සැතපෙන්නේ නමුත් ක්‍රෝධයෙන් පීඩිත වූ ඔහු දුක සේ ම සැතපෙයි. මහණෙනි, සතුරු බවට කැමති වූ, සතුරු බව ඇති කරවන ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙන මේ දෙවෙනි කරුණ යි.
(3) පුන ච පරං භික්ඛවේ, සපත්තෝ සපත්තස්ස ඒවං ඉච්ඡති: අහෝ වතායං න පචුරත්ථෝ අස්සාති. තං කිස්ස හේතු? න භික්ඛවේ, සපත්තෝ සපත්තස්ස පචුරත්ථතාය නන්දති. කෝධනෝයං භික්ඛවේ, පුරිසපුග්ගලෝ කෝධාභිභූතෝ කෝධපරේතෝ. අනත්ථම්පි ගහෙත්වා අත්ථෝ මේ ගහිතෝති මඤ්ඤති. අත්ථම්පි ගහෙත්වා අනත්ථෝ මේ ගහිතෝති මඤ්ඤති. තස්සිමේ ධම්මා අඤ්ඤමඤ්ඤං විපච්චනීකා ගහිතා දීඝරත්තං අහිතාය දුක්ඛාය සංවත්තන්ති කෝධාභිභූතස්ස. අයං ඛෝ භික්ඛවේ, තතියෝ ධම්මෝ සපත්තකන්තෝ සපත්තකරණෝ කෝධනං ආගච්ඡති ඉත්ථිං වා පුරිසං වා.
3. මහණෙනි, මෙහිලා සතුරෙක් තම සතුරා ගැන මෙබඳු දෙයක් කැමති වෙයි. ‘අහෝ! ඒකාන්තයෙන් මොහු දියුණුවට හේතුවන කරුණු නොගන්නේ නම් මැනැවි’ යි. ඒ මක් නිසා ද යත්, මහණෙනි, සතුරෙක් සතුරෙකුගේ දියුණුවට සතුටු නොවෙයි. මහණෙනි, මේ පුරුෂ පුද්ගලයා වනාහී ක්‍රෝධ කරන්නේ, ක්‍රෝධයෙන් පීඩිත සිත් ඇත්තේ, ක්‍රෝධයෙන් වෙළී ගිය සිත් ඇත්තේ වෙයි. ඔහු දියුණුවට හේතු නොවූ ක්‍රෝධය ගෙන මා විසින් දියුණුවට හේතු වූ කරුණක් ගන්නා ලදැයි හඟියි. දියුණුවට හේතු වූ ක්‍රෝධ නොකිරීම ගෙන මා විසින් දියුණුවට හේතු නොවූ කරුණක් ගන්නා ලදැයි හඟියි. මෙසේ ක්‍රෝධයෙන් පීඩිත ඔහු විසින් පටලවා ගත් මේ එකිනෙකට ප්‍රතිවිරුද්ධ ධර්මයෝ බොහෝ කලක් අහිත පිණිස, දුක් පිණිස හේතු වන්නාහ. මහණෙනි, සතුරු බවට කැමති වූ, සතුරු බව ඇති කරවන ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙන මේ තෙවෙනි කරුණ යි.
(4) පුන ච පරං භික්ඛවේ, සපත්තෝ සපත්තස්ස ඒවං ඉච්ඡති: අහෝ වතායං න භෝගවා අස්සාති. තං කිස්ස හේතු? න භික්ඛවේ, සපත්තෝ සපත්තස්ස භෝගවතාය නන්දති. කෝධනස්ස භික්ඛවේ, පුරිසපුග්ගලස්ස කෝධාභිභූතස්ස කෝධපරේතස්ස යේපිස්ස තේ හොන්ති භෝගා උට්ඨානවිරියාධිගතා බාහාබලපරිචිතා සේදාවක්ඛිත්තා ධම්මිකා ධම්මලද්ධා, තේපිරාජානෝ රාජකෝසං පවේසෙන්ති කෝධාභිභූතස්ස. අයං භික්ඛවේ, චතුත්ථෝ ධම්මෝ සපත්තකන්තෝ සපත්තකරණෝ කෝධනං ආගච්ඡති ඉත්ථිං වා පුරිසං වා.
4. මහණෙනි, මෙහිලා සතුරෙක් තම සතුරා ගැන මෙබඳු දෙයක් කැමති වෙයි. ‘අහෝ! ඒකාන්තයෙන් මොහු භෝග සම්පත් නොලබන්නේ නම් මැනැවි’ යි. ඒ මක් නිසා ද යත්, මහණෙනි, සතුරෙක් සතුරෙකුගේ භෝග සම්පත් වලට සතුටු නොවෙයි. මහණෙනි, මේ පුරුෂ පුද්ගලයා වනාහී ක්‍රෝධ කරන්නේ, ක්‍රෝධයෙන් පීඩිත සිත් ඇත්තේ, ක්‍රෝධයෙන් වෙළී ගිය සිත් ඇත්තේ වෙයි. ක්‍රෝධයෙන් පීඩිත ඔහුට නැගී සිටි වීරියෙන් යුතුව, අතපය වෙහෙසා, ඩහදිය වගුරුවා, ධාර්මික ව, දැහැමින් ලද යම් භෝග සම්පත් ඇත්නම්, ඒවා ත් රජවරු හෝ රාජ භාණ්ඩාගාරයට රැගෙන යති. මහණෙනි, සතුරු බවට කැමති වූ, සතුරු බව ඇති කරවන ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙන මේ සිව්වෙනි කරුණ යි.
(5) පුන ච පරං භික්ඛවේ, සපත්තෝ සපත්තස්ස ඒවං ඉච්ඡති: අහෝ වතායං න යසවා අස්සාති. තං කිස්ස හේතු? න භික්ඛවේ, සපත්තෝ සපත්තස්ස යසවතාය නන්දති. කෝධනෝයං භික්ඛවේ, පුරිසපුග්ගලෝ කෝධාභිභූතෝ කෝධපරේතෝ. යෝපිස්ස සෝ හෝති යසෝ අප්පමාදාධිගතෝ තම්හාපි ධංසති කෝධාභිභූතෝ. අයං භික්ඛවේ, පඤ්චමෝ ධම්මෝ සපත්තකන්තෝ සපත්තකරණෝ කෝධනං ආගච්ඡති ඉත්ථිං වා පුරිසං වා.
5. මහණෙනි, මෙහිලා සතුරෙක් තම සතුරා ගැන මෙබඳු දෙයක් කැමති වෙයි. ‘අහෝ! ඒකාන්තයෙන් මොහු කීර්තිය සහිත පරිවාර සම්පත් නොලබන්නේ නම් මැනැවි’ යි. ඒ මක් නිසා ද යත්, මහණෙනි, සතුරෙක් සතුරෙකුගේ කීර්තිය සහිත පරිවාර සම්පත්තියට සතුටු නොවෙයි. මහණෙනි, මේ පුරුෂ පුද්ගලයා වනාහී ක්‍රෝධ කරන්නේ, ක්‍රෝධයෙන් පීඩිත සිත් ඇත්තේ, ක්‍රෝධයෙන් වෙළී ගිය සිත් ඇත්තේ වෙයි. අප්‍රමාදය හේතුවෙන් තමා වටා කීර්තිය දෙන ස්වල්ප වූ පිරිසක් සිටියේ ක්‍රෝධයෙන් පීඩිත ඔහු ඒ පිරිසෙනුත් පිරිහී යයි. මහණෙනි, සතුරු බවට කැමති වූ, සතුරු බව ඇති කරවන ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙන මේ පස්වෙනි කරුණ යි.
(6) පුන ච පරං භික්ඛවේ, සපත්තෝ සපත්තස්ස ඒවං ඉච්ඡති: අහෝ වතායං න මිත්තවා අස්සාති. තං කිස්ස හේතු? න භික්ඛවේ, සපත්තෝ සපත්තස්ස මිත්තවතාය නන්දති. කෝධනෝයං භික්ඛවේ, පුරිසපුග්ගලෝ කෝධාභිභූතෝ කෝධපරේතෝ. යේපිස්ස තේ හොන්ති මිත්තාමච්චා ඤාතිසාලෝහිතා, තේපි ආරකා තං පරිවජ්ජෙන්තී කෝධාභිභූතං. අයං භික්ඛවේ, ඡට්ඨෝ ධම්මෝ සපත්තකන්තෝ සපත්තකරණෝ කෝධනං ආගච්ඡති ඉත්ථිං වා පුරිසං වා.
6. මහණෙනි, මෙහිලා සතුරෙක් තම සතුරා ගැන මෙබඳු දෙයක් කැමති වෙයි. ‘අහෝ! ඒකාන්තයෙන් මොහු මිතුරන් ඇත්තෙක් නොවන්නේ නම් මැනැවි’ යි. ඒ මක් නිසා ද යත්, මහණෙනි, සතුරෙක් සතුරෙකුට මිතුරන් ඇතිවීම ගැන සතුටු නොවෙයි. මහණෙනි, මේ පුරුෂ පුද්ගලයා වනාහී ක්‍රෝධ කරන්නේ, ක්‍රෝධයෙන් පීඩිත සිත් ඇත්තේ, ක්‍රෝධයෙන් වෙළී ගිය සිත් ඇත්තේ වෙයි. ඔහුට යම් මිත්‍රයෝ, සග යහළුවෝ, ලේ ඥාතීහු සිටිත් ද, ඔවුනුත් ක්‍රෝධයෙන් පීඩිත වූ ඔහු දුරින් ම දුරු කරති. මහණෙනි, සතුරු බවට කැමති වූ, සතුරු බව ඇති කරවන ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙන මේ සයවෙනි කරුණ යි.
(7) පුන ච පරං භික්ඛවේ, සපත්තෝ සපත්තස්ස ඒවං ඉච්ඡති: අහෝ වතායං කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජෙය්‍යාති. තං කිස්ස හේතු? න භික්ඛවේ, සපත්තෝ සපත්තස්ස සුගතිගමනේන නන්දති. කෝධනෝයං භික්ඛවේ, පුරිසපුග්ගලෝ කෝධාභිභූතෝ කෝධපරේතෝ කායේන දුච්චරිතං චරති, වාචාය දුච්චරිතං චරති, මනසා දුච්චරිතං චරති. සෝ කායේන දුච්චරිතං චරිත්වා ....(පෙ).... කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජති. කෝධාභි භූතෝ. අයං භික්ඛවේ, සත්තමෝ ධම්මෝ සපත්තකන්තෝ සපත්තකරණෝ කෝධනං ආගච්ඡති ඉත්ථිං වා පුරිසං වා.
7. මහණෙනි, මෙහිලා සතුරෙක් තම සතුරා ගැන මෙබඳු දෙයක් කැමති වෙයි. ‘අහෝ! ඒකාන්තයෙන් මොහු කය බිඳී මරණින් මතු අපාය නම් වූ දුගතිය නම් වූ විනිපාත නම් වූ නිරයෙහි උපදින්නේ නම් මැනැවි’ යි. ඒ මක් නිසා ද යත්, මහණෙනි, සතුරෙක් සතුරෙකුගේ සුගතියෙහි ඉපදීම සතුටු නොවෙයි. මහණෙනි, මේ පුරුෂ පුද්ගලයා වනාහී ක්‍රෝධ කරන්නේ, ක්‍රෝධයෙන් පීඩිත සිත් ඇත්තේ, ක්‍රෝධයෙන් වෙළී ගිය සිත් ඇත්තේ වෙයි. ක්‍රෝධයෙන් පීඩිත ඔහු කයෙන් දුසිරිතෙහි හැසිරෙයි. වචනයෙන් දුසිරිතෙහි හැසිරෙයි. මනසින් දුසිරිතෙහි හැසිරෙයි. ඔහු කයෙන් දුසිරිතෙහි හැසිර, වචනයෙන් දුසිරිතෙහි හැසිර, මනසින් දුසිරිතෙහි හැසිර කය බිඳී මරණින් මතු අපාය නම් වූ, දුගතිය නම් වූ, විනිපාත නම් වූ නිරයෙහි උපදියි. මහණෙනි, සතුරු බවට කැමති වූ, සතුරු බව ඇති කරවන ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙන මේ සත්වෙනි කරුණ යි.
ඉමේ ඛෝ භික්ඛවේ, සත්ත ධම්මා සපත්තකන්තා සපත්තකරණා කෝධනං ආගච්ඡන්ති ඉත්ථිං වා පුරිසං වාති.
මහණෙනි, සතුරු බවට කැමති වූ, සතුරු බව ඇති කරවන මේ කරුණු සත ක්‍රෝධ කරන්නා වූ ස්ත්‍රිය කරා හෝ පුරුෂයා කරා හෝ පැමිණෙයි.
(ගාථා)
කෝධනෝ දුබ්බණ්ණෝ හෝති අථෝ දුක්ඛම්පි සේති සෝ
අථෝ අත්ථං ගහෙත්වාන අනත්ථං අධිපජ්ජති
1. ක්‍රෝධ කරන්නා විරූපී වෙයි. එමෙන් ම දුක සේ නිදයි. එමෙන් ම අර්ථය ගෙන අනර්ථය ගත්තේ යැයි වැරදි ලෙස සිතයි.
තතෝ කායේන වාචාය වධං කත්වාන කෝධනෝ,
කෝධාභිභූතෝ පුරිසෝ ධනජානිං නිගච්ඡති
2. එමෙන් ම ක්‍රෝධ කරන්නා කයෙන්, වචනයෙන් හිංසා කොට ක්‍රෝධයෙන් පීඩිත ව ධනය වනසා ගන්නේ ය.
කෝධසම්මදසම්මත්තෝ ආයසකය්‍යං නිගච්ඡති
ඤාතිමිත්තා සුහජ්ජා ච පරිවජ්ජෙන්ති කෝධනං
3. ක්‍රෝධ මදයෙන් දරුණු ලෙස මත් වූයේ, නින්දාවට බඳුන් වෙයි. ඒ ක්‍රෝධ කරන්නා ව නෑ හිතමිතුරු සහෘදයෝ අත්හැර දමති.
අනත්ථජනනෝ කෝධෝ කෝධෝ චිත්තප්පකෝපනෝ,
භයමන්තරතෝ ජාතං තං ජනෝ නාවබුජ්ඣති
4. ක්‍රෝධය යනු අනර්ථය උපදවන දෙයකි. ක්‍රෝධය යනු සිත ප්‍රකෝප කරන දෙයකි. ඒ ක්‍රෝධය නම් වූ බියජනක කරුණ තම සිත තුළ උපදියි. එහෙත් ජනයා එය තේරුම් නොගනියි.
කුද්ධෝ අත්ථං න ජානාති කුද්ධෝ ධම්මං න පස්සති,
අන්ධන්තමං තදා හෝති යං කෝධෝ සහතේ නරං
5. කිපෙන්නා යහපත නොදනියි. කිපෙන්නා ධර්මය නොදකියි. යම් ක්‍රෝධයක් මිනිසෙකු මැඩගෙන යයි ද, එකල්හී ඔහු අඳුරට පිවිසි අන්ධයෙක් වැනි ය.
යං කුද්ධෝ උපරෝධේති සුකරං විය දුක්කරං,
පච්ඡා සෝ විගතේ කෝධේ අග්ගිදඩ්ඪෝව තප්පති
6. ක්‍රෝධය තමා තුළට පහසුවෙන් සේ පැමිණ ඉතා දුෂ්කරත්වයට පත් කරයි. පසුව ක්‍රෝධය නැති වී ගිය කල්හී ගින්නෙන් දැවුණු තැනැත්තකු සේ ශෝකයට පත්වෙයි.
දුම්මංකුයං සදස්සේති ධූමග්ගි විය පාවකෝ
යතෝ පතායතී කෝධෝ යේන කුජ්ඣන්ති මානවා
7. යම් කලක ක්‍රෝධය උපදියි ද, යම් ක්‍රෝධයකින් මිනිස්සු කිපෙත් ද, ගිනි අළුවෙන් නැගෙන ගින්න සහ දුම මෙන් ඒ පුද්ගලයා ව නිවට බවට පත් කරයි.
නාස්ස හිරි න ඔත්තප්පං න වාචෝ හෝති ගාරවෝ,
කෝධේන අභිභූතස්ස න දීපං හෝති කිඤ්චනං
8. ඔහුට පවට ඇති ලැජ්ජාව නැති වෙයි. පවට ඇති භය නැතිවෙයි. ගෞරව වචන නැතිවෙයි. ක්‍රෝධයෙන් මැඩුණු තැනැත්තා හට කිසි පිළිසරණක් නැත.
තපනීයානි කම්මානි යානි ධම්මේහි ආරකා,
තානි ආරෝචයිස්සාමි තං සුණාථ යථා තථං
9. ධර්මයෙන් දුරු වූ, පසුතැවීමට කරුණු වූ යම් කර්මයන් ඇද්ද, ඒ පිළිබඳ ව පවසන්නෙමි. ඒ වූ පරිදි එය අසව්.
කුද්ධෝහි පිතරං හන්ති කුද්ධෝ හන්ති සමාතරං,
කුද්ධෝ හි බ්‍රාහ්මණං හන්ති හන්ති කුද්ධෝ පුථුජ්ජනං
10. කිපුණු තැනැත්තා ම පියා ව නසයි. කිපුණු තැනැත්තා මව නසයි. කිපුණු තැනැත්තා රහතුන් නසයි. කිපුණු තැනැත්තා පෘථග්ජනයා නසයි.
යාය මාතු භතෝ පෝසෝ ඉමං ලෝකං අවෙක්ඛති,
තම්පි පාණදදිං සන්තිං හන්ති කුද්ධෝ පුථුජ්ජනෝ
11. යම් මෑණි කෙනෙකුන් විසින් පෝෂණය කරන ලද දරු තෙමේ මේ ලොව දකියි ද, කිපුණා වූ ඒ පෘථග්ජනයා තමාට ප්‍රාණය දුන් ඇය ද නසයි.
අත්තූපමාය තේ සත්තා අත්තා හි පරමං පියෝ,
හන්ති කුද්ධෝ පුථුත්තානං නානාරූපේසු මුච්ඡිතෝ
12. ඒ සත්වයෝ තමා උපමා කළ යුත්තාහු ය. තමාට පරම ප්‍රියයා තමා ම ය. නා නා ස්වභාවයෙන් මුසපත් වී ගිය කිපුණු තැනැත්තා බොහෝ කරුණින් තමා ව වනසයි.
අසිනා හන්තී අත්තානං විසං ඛාදන්ති මුච්ඡිතා,
රජ්ජුයා බජ්ඣ මීයන්ති පබ්බතාමපි කන්දරේ
13. එසේ මුසපත් වූවෝ තමා ව කඩුවෙනුත් වනසා ගනිති. විෂ අනුභව කරති. රැහැන් පටින් ගෙළ වැළ ලා මිය යති. පර්වත දියඇලි අතරින් පැන මැරෙති.
භූතභච්චානි කම්මානි අත්තමාරණියානි ච,
කරොන්තා නාවබුජ්ඣන්ති කෝධජාතෝ පරාභවෝ
14. දියුණුව නැසීමට කරුණු වූ සිය දිවි හානි කරගැනීමක් ඇද්ද, ක්‍රෝධය හටගත් සිත් ඇති ඔවුහු එය පිරිහීමට කරුණක් බව අවබෝධ නොකරති.
ඉතා, යං කෝධරූපේන මච්චුපාසෝ ගුහාසයෝ
තං දමේන සමුච්ඡින්දේ පඤ්ඤා විරියේන දිට්ඨියා
15. මෙසේ මේ ක්‍රෝධ ස්වරූපයෙන් පැමිණෙන මාරයාගේ මලපුඩුව සිත නැමැති ගුහාවේ ඇත්තේ ය. ආත්ම දමනයෙන් යුතු, ප්‍රඥාවෙන් හා වීරියෙන් යුතු, සම්මා දිට්ඨියෙන් යුතු තැනැත්තා එය මුලින් ම සිඳලයි.
ඒකමේතං අකුසලං සමුච්ඡින්දේථ පණ්ඩිතෝ,
තථේව ධම්මේ සික්ඛේථ මා නෝ දුම්මංකුයං අහු
16. නුවණැත්තා මේ ක්‍රෝධය නම් වූ එක ම අකුසලය වනසන්නේ ය. එසෙයින් ම ‘අපට ද නිවට බව ඇති නොවේවා’ යි මෙත් සිත වැඩීම නම් වූ ධර්මයෙහි හික්මෙන්නේ ය.
වීතකෝධා අනායාසා වීතමෝහා අනුස්සුකා,
දන්තා කෝධං පහත්වාන පරිනිබ්බන්ති අනාසවාති
17. ක්‍රෝධය දුරු වූ, පීඩා රහිත වූ, මෝහය දුරු වූ, දුසිරිතෙහි උත්සාහ නැති වූ, දමනය වූ තැනැත්තෝ ක්‍රෝධය ප්‍රහාණය කොට ආශ්‍රව රහිත ව පිරිනිවී යති.
සාදු! සාදු!! සාදු!!!
කෝධන සූත්‍රය නිමා විය.
අබ්‍යාකත වග්ගෝ නිට්ඨිතෝ.
පළමුවෙනි අබ්‍යාකත වර්ගය අවසන් විය.
තස්සුද්දානං:
එහි පිළිවෙල උද්දානයයි :
අබ්‍යාකතෝ පුරිසගති තිස්සසීහාරක්ඛෙය්‍ය කිම්බිලෝ
සත්තපචලායන මාපුඤ්ඤ භරියාකෝධනේකාදසා’ති
අබ්‍යාකත සූත්‍රය, පුරුසගති සූත්‍රය, තිස්සබ්‍රහ්ම සූත්‍රය, සීහසේනාපති සූත්‍රය, අරක්ඛෙය්‍ය සූත්‍රය, කිම්බිල සූත්‍රය, සත්තධම්ම සූත්‍රය, පචලායන සූත්‍රය, මා පුඤ්ඤභායී සූත්‍රය, සත්තභරියා සූත්‍රය සහ කෝධන සූත්‍රය වශයෙන් මෙහි සූත්‍ර එකොළොසකි.
