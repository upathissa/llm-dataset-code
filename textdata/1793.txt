සංයුත්ත නිකාය
සගාථ වග්ගෝ
9.1.11. අයෝනිසෝ සුත්තං
9.1.11. වැරදි විදිහට කල්පනා කිරීම ගැන පැවසූ දෙසුම
ඒකං සමයං අඤ්‌ඤතරෝ භික්‌ඛු කෝසලේසු විහරති අඤ්‌ඤතරස්‌මිං වනසණ්ඩේ. තේන ඛෝ පන සමයේන සෝ භික්‌ඛු දිවාවිහාරගතෝ පාපකේ අකුසලේ විතක්කේ විතක්කේති. සෙය්‍යථිදං. කාමවිතක්‌කං බ්‍යාපාදවිතක්‌කං විහිංසාවිතක්‌කං. අථ ඛෝ යා තස්‌මිං වනසණ්ඩේ අධිවත්‌ථා දේවතා තස්‌ස භික්‌ඛුනෝ අනුකම්‌පිකා අත්‌ථකාමා තං භික්‌ඛුං සංවේජේතුකාමා යේන සෝ භික්‌ඛු තේනුපසංකමි. උපසංකමිත්‌වා තං භික්‌ඛුං ගාථාහි අජ්‌ඣභාසි.
මා හට අසන්නට ලැබුනේ මේ විදිහටයි. ඒ දිනවල එක්තරා භික්ෂුවක් කොසොල් ජනපදයේ එක්තරා වන ලැහැබක වාසය කළා. ඉතින් ඒ භික්ෂුව දවල් කාලෙ ගතකරන්නට ගිහින්, කාම විතර්ක, ව්‍යාපාද විතර්ක, විහිංසා විතර්ක කියන ලාමක අකුසල් සිතුවිලි සිතන්නට පටන් ගත්තා.එතකොට ඒ වනයට අරක්ගත් ඒ දෙවියන්ට ඒ භික්ෂුව ගැන අනුකම්පා හිතුනා. සෙත සළසන්න කැමති වුනා. ඒ භික්ෂුව තුළ සංවේගය උපදවන්න කැමති වුනා. ඒ භික්ෂුව ළඟට ගියා. ගිහින්, ඒ භික්ෂුවට ගාථාවලින් පැවසුවා.
අයෝනිසෝ මනසිකාරා සෝ විතක්කේහි ඛජ්‌ජසි
අයෝනිසෝ පටිනිස්‌සජ්‌ජ යෝනිසෝ අනුවිචින්‌තය
“වැරදි ක්‍රමේට සිතන්නට ගිහින්, ඒ පාපී සිතුවිලි විසින් ඔබව කාලා දානවා. වැරදි විදිහට හිතන එක අත්හරින්න. නුවණින් සිහිකිරීම පටන් ගන්න.
සත්‌ථාරං ධම්‌මමාරබ්‌භ සංඝං සීලානි අත්තනෝ
අධිගච්‌ඡසි පාමොජ්‌ජං පීතිසුඛමසංසයං
තතෝ පාමොජ්‌ජබහුලෝ දුක්‌ඛස්‌සන්‌තං කරිස්‌සසීති
ශාස්තෘන් වහන්සේ ගැනත්, සද්ධර්මය ගැනත්, සඟරුවන ගැනත්, තමන්ගේ සීලය ගැනත් ප්‍රීතියෙන්, සැපතින් යුතු ප්‍රමුදිතභාවය ඇති කරගන්න. එතකොට ප්‍රමුදිතභාවය හොඳට තිබුණොත් දුක් කෙළවර කරන්නට පුළුවනි.”
අථ ඛෝ සෝ භික්‌ඛු තාය දේවතාය සංවේජිතෝ සංවේගමාපාදීති.
එතකොට ඒ භික්ෂුව ඒ දෙවියා විසින් සංවේග කරවීමෙන් සංවේගයට පත් වුනා.
සාදු! සාදු!! සාදු!!!
