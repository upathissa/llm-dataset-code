අංගුත්තර නිකාය
පඤ්චක නිපාතෝ
5.1.1.1. සේඛබල සංඛිත්ත සුත්තං
5.1.1.1. සංක්ෂේපයෙන් සේඛ බල ගැන වදාළ දෙසුම
ඒවං මේ සුතං: ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තත්‍ර ඛෝ භගවා භික්ඛු ආමන්තේසි: භික්ඛවෝති. භදන්තේති තේ භික්ඛූ භගවතෝ පච්චස්සෝසුං. භගවා ඒතදවෝච:
එක් සමයක භාග්‍යවතුන් වහන්සේ සැවැත් නුවර ජේතවනය නම් වූ අනේපිඬු සිටුහුගේ ආරාමයෙහි වැඩවසන සේක. එකල්හී භාග්‍යවතුන් වහන්සේ “මහණෙනි” යි භික්ෂූන් ඇමතූ සේක. “පින්වතුන් වහන්සැ”යි ඒ භික්ෂූහු භාග්‍යවතුන් වහන්සේට පිළිවදන් දුන්හ. භාග්‍යවතුන් වහන්සේ මෙය වදාළ සේක.
පඤ්චිමානි භික්ඛවේ සේඛබලානි. කතමානි පඤ්ච: සද්ධාබලං හිරිබලං ඔත්තප්පබලං විරියබලං පඤ්ඤාබලං. ඉමානි ඛෝ භික්ඛවේ පඤ්ච සේඛබලානි.
“මහණෙනි, දහමෙහි හික්මෙන්නහුගේ මේ සේඛ බලයෝ පසකි. ඒ කවර පසක් ද යත්; ශ්‍රද්ධා බලය ය, හිරි බලය ය, ඔත්තප්ප බලය ය, විරිය බලය ය, ප්‍රඥා බලය ය යනුවෙනි. මහණෙනි, මේ වනාහී පසක් වූ සේඛ බලයෝ ය.
තස්මාතිහ භික්ඛවේ ඒවං සික්ඛිතබ්බං: “සද්ධාබලේන සමන්නාගතා භවිස්සාම සේඛබලේන, හිරිබලේන සමන්නාගතා භවිස්සාම සේඛබලේන, ඔත්තප්පබලේන සමන්නාගතා භවිස්සාම සේඛබලේන, විරියබලේන සමන්නාගතා භවිස්සාම සේඛබලේන, පඤ්ඤාබලේන සමන්නාගතා භවිස්සාම සේඛබලේනා”ති. ඒවං හි වෝ භික්ඛවේ සික්ඛිතබ්බන්ති.
එහෙයින් මහණෙනි, මෙසේ හික්මිය යුත්තේ ය. ‘ශ්‍රද්ධා බලය නම් වූ සේඛ බලයෙන් සමන්විත වන්නෙමු. හිරි බලය නම් වූ සේඛ බලයෙන් සමන්විත වන්නෙමු. ඔත්තප්ප බලය නම් වූ සේඛ බලයෙන් සමන්විත වන්නෙමු. විරිය බලය නම් වූ සේඛ බලයෙන් සමන්විත වන්නෙමු. ප්‍රඥා බලය නම් වූ සේඛ බලයෙන් සමන්විත වන්නෙමු’ යි. මහණෙනි, ඔබ ඔය අයුරින් ම හික්මිය යුත්තේ ය.
සාදු! සාදු!! සාදු!!!
සේඛ බල සංඛිත්ත සූත්‍රය නිමා විය.
