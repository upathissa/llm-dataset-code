අංගුත්තර නිකාය
චතුක්ක නිපාතෝ
4.4.4.5. චතුකෝටික සුඤ්ඤතා සුත්තං
4.4.4.5. සිව් කෙළවරකින් යුතු ශූන්‍යතාවය ගැන වදාළ දෙසුම
ඒකං සමයං භගවා රාජගහේ විහරති ගිජ්ඣකූටේ පබ්බතේ. තේන ඛෝ පන සමයේන සම්බහුලා අභිඤ්ඤාතා අභිඤ්ඤාතා පරිබ්බාජකා සප්පිනිකා තීරේ පරිබ්බාජකාරාමේ පටිවසන්ති, සෙය්‍යථිදං: අන්නභාරෝ වරධරෝ සකුලු‍දායී ච පරිබ්බාජකෝ අඤ්ඤේ ච අභිඤ්ඤාතා අභිඤ්ඤාතා පරිබ්බාජකා. අථ ඛෝ භගවා සායන්හසමයං පතිසල්ලානා වුට්ඨිතෝ යේන සප්පිනිකාතීරේ පරිබ්බාජකාරාමෝ තේනුපසංකමි.
එක් සමයක භාග්‍යවතුන් වහන්සේ රජගහ නුවර ගිජ්ඣකූටයෙහි වැඩවසන සේක. එකල්හී බොහෝ ප්‍රසිද්ධ ප්‍රසිද්ධ පරිබ්‍රාජකයෝ සප්පිනිකා නදී තෙර පරිබ්‍රාජකාරාමයෙහි වාසය කරති. ඔවුන් කවරහුද යත්, අන්නභාර ය, වරධර ය, සකුළුදායී පරිබ්‍රාජක ය. අන්‍ය වූ ප්‍රසිද්ධ ප්‍රසිද්ධ පරිබ්‍රාජකයෝ එහි වෙසෙති. එකල්හී භාග්‍යවතුන් වහන්සේ සවස් වරුවෙහි භාවනාවෙන් නැගිට සප්පිනිකා නදී තෙර පරිබ්‍රාජක ආරාමය කරා වැඩිසේක.
තේන ඛෝ පන සමයේන තේසං අඤ්ඤතිත්ථියානං පරිබ්බාජකානං සන්නිසින්නානං සන්නිපතිතානං අයමන්තරා කථා උදපාදි : ඉතිපි බ්‍රාහ්මණසච්චානි, ඉතිපි බ්‍රාහ්මණසච්චානීති.
අථ ඛෝ භගවා යේන තේ පරිබ්බාජකා තේනුපසංකමි. උපසංකමිත්වා පඤ්ඤත්තේ ආසනේ නිසීදි. නිසජ්ජ ඛෝ භගවා තේ පරිබ්බාජකේ ඒතදවෝච : කාය නුත්ථ පරිබ්බාජකා ඒතරහි කථාය සන්නිසින්නා කා ච පන වෝ අන්තරා කථා විප්පකතාති.
එසමයෙහි ඒ රැස් ව සිටි අන්‍ය තීර්ථක පරිබ්‍රාජකයන් අතර මෙබඳු කථාවක් හටගත්තේ ය. ‘මෙසේ ත් බ්‍රාහ්මණ සත්‍යයයෝ වෙති. මෙසේ ත් බ්‍රාහ්මණ සත්‍යයයෝ වෙති’ යනුවෙනි. එකල්හී භාග්‍යවතුන් වහන්සේ ඒ පරිබ්‍රාජකයන් වෙත වැඩි සේක. වැඩම කොට පණවන ලද අසුනෙහි වැඩහුන් සේක. වැඩහුන් භාග්‍යවතුන් වහන්සේ ඒ පිරිවැජියන්ට මෙය වදාළ සේක.
“පරිබ්‍රාජකයෙනි, දැන් ඔබ කවර කථාවෙකින් යුතුව රැස් ව හුන්නාහු ද? ඔබගේ කවර වූ කථාවක් අඩාල වූයේ ද?”
ඉධ භෝ ගෝතම අම්හාකං සන්නිසින්නානං සන්නිපතිතානං අයමන්තරාකථා උදපාදි: ඉතිපි බ්‍රාහ්මණසච්චානි, ඉතිපි බ්‍රාහ්මණසච්චානිති.
“භවත් ගෞතමයන් වහන්ස, මෙහි රැස් ව සිටි අප අතර මෙම කථාව හටගත්තේ ය. එනම් ‘මෙසේ ත් බ්‍රාහ්මණ සත්‍යයයෝ වෙති. මෙසේ ත් බ්‍රාහ්මණ සත්‍යයයෝ වෙති’ යනුවෙනි.”
චත්තාරිමානි පරිබ්බාජකා බ්‍රාහ්මණසච්චානි මයා සයං අභිඤ්ඤා සච්ඡිකත්වා පවේදිතානි. කතමානි චත්තාරි?
“පරිබ්‍රාජකයෙනි, මා විසින් ස්වකීය විශිෂ්ට ඥානයෙන් ප්‍රත්‍යක්ෂ කොට පවසන ලද මේ බ්‍රාහ්මණ සත්‍යයයෝ සතරකි. ඒ කවර සතරක් ද යත්;
ඉධ පරිබ්බාජකා බ්‍රාහ්මණෝ ඒවමාහ : සබ්බේ පාණා අවජ්ඣාති . ඉති වදං බ්‍රාහ්මණෝ සච්චං ආහ, නෝ මුසා. සෝ තේන න සමණෝති මඤ්ඤති. න බ්‍රාහ්මණෝති මඤ්ඤති න සෙය්‍යෝහමස්මීති මඤ්ඤති. න සදිසෝහමස්මීති මඤ්ඤති. න හීනෝහමස්මීති මඤ්ඤති. අපි ච යදේව තත්ථ සච්චං, තදභිඤ්ඤාය පාණානං යේව අනුද්දයාය අනුකම්පාය පටිපන්නෝ හෝති.
1. පරිබ්‍රාජකයෙනි, මෙහිලා බ්‍රාහ්මණ තෙමේ මෙසේ පවසයි. ‘සියළු ප්‍රාණීහු වඳ නැත්තෝ ය’ යනුවෙනි. මෙසේ කියන බ්‍රාහ්මණයා සත්‍යයක් කියයි. බොරුවක් නොකියයි. හේ ඒ සත්‍යය පැවසීමෙන් ‘මම ශ්‍රමණයෙක්මි’ කියා නොහඟියි. ‘මම බ්‍රාහ්මණයෙක්මි’ කියා නොහඟියි. ‘මම ශ්‍රේෂ්ඨ වෙමි’ කියා නොහඟියි. ‘මම සමාන වෙමි’ කියා නොහඟියි. ‘මම හීන වෙමි’ කියා නොහඟියි. වැලිදු යම් වූ සත්‍යයක් ඇද්ද, එය විශිෂ්ට ඥානයෙන් දැන ප්‍රාණීන් කෙරෙහි දයාව පිණිස ම, අනුකම්පාව පිණිස ම පිළිපන්නේ වෙයි.
පුන ච පරං පරිබ්බාජකා බ්‍රාහ්මණෝ ඒවමාහ : සබ්බේ කාමා අනිච්චා දුක්ඛා විපරිණාමධම්මාති. ඉති වදං බ්‍රාහ්මණෝ සච්චං ආහ, නෝ මුසා. සෝ තේන න සමණෝ’ති මඤ්ඤති. න බ්‍රාහ්මණෝ’ති මඤ්ඤති. න සෙය්‍යෝහමස්මීති මඤ්ඤති. න සදිසෝහමස්මීති මඤ්ඤති. න හීනෝහමස්මීති මඤ්ඤති. අපි ච යදේව තත්ථ සච්චං තදභිඤ්ඤාය කාමානං යේව නිබ්බිදාය විරාගාය නිරෝධාය පටිපන්නෝ හෝති.
2. පරිබ්‍රාජකයෙනි, මෙහිලා බ්‍රාහ්මණ තෙමේ මෙසේ පවසයි. ‘සියළු කාමයෝ අනිත්‍යයහ. දුක්යහ. වෙනස් වන ස්වභාවයෙන් යුක්තයහ’ යනුවෙනි. මෙසේ කියන බ්‍රාහ්මණයා සත්‍යයක් කියයි. බොරුවක් නොකියයි. හේ ඒ සත්‍යය පැවසීමෙන් ‘මම ශ්‍රමණයෙක්මි’ කියා නොහඟියි. ‘මම බ්‍රාහ්මණයෙක්මි’ කියා නොහඟියි. ‘මම ශ්‍රේෂ්ඨ වෙමි’ කියා නොහඟියි. ‘මම සමාන වෙමි’ කියා නොහඟියි. ‘මම හීන වෙමි’ කියා නොහඟියි. වැලිදු යම් වූ සත්‍යයක් ඇද්ද, එය විශිෂ්ට ඥානයෙන් දැන ඒ කාමයන්ගේ ම එපා වීම පිණිස, නොඇල්ම පිණිස, නිරෝධය පිණිස පිළිපන්නේ වෙයි.
පුන ච පරං පරිබ්බාජකා බ්‍රාහ්මණෝ ඒවමාහ : සබ්බේ භවා අනිච්චා දුක්ඛා විපරිණාමධම්මාති. ඉති වදං බ්‍රාහ්මණෝ සච්චං ආහ, නෝ මුසා. සෝ තේන න සමණෝ’ති මඤ්ඤති. න බ්‍රාහ්මණෝ’ති මඤ්ඤති. න සෙය්‍යෝහමස්මීති මඤ්ඤති. න සදිසෝහමස්මීති මඤ්ඤති. න හීනෝහමස්මීති මඤ්ඤති. අපි ච යදේව තත්ථ සච්චං තදභිඤ්ඤාය භවානං යේව නිබ්බිදාය විරාගාය නිරෝධාය පටිපන්නෝ හෝති.
3. පරිබ්‍රාජකයෙනි, මෙහිලා බ්‍රාහ්මණ තෙමේ මෙසේ පවසයි. ‘සියළු භවයෝ අනිත්‍යයහ. දුක්යහ. වෙනස් වන ස්වභාවයෙන් යුක්තයහ’ යනුවෙනි. මෙසේ කියන බ්‍රාහ්මණයා සත්‍යයක් කියයි. බොරුවක් නොකියයි. හේ ඒ සත්‍යය පැවසීමෙන් ‘මම ශ්‍රමණයෙක්මි’ කියා නොහඟියි. ‘මම බ්‍රාහ්මණයෙක්මි’ කියා නොහඟියි. ‘මම ශ්‍රේෂ්ඨ වෙමි’ කියා නොහඟියි. ‘මම සමාන වෙමි’ කියා නොහඟියි. ‘මම හීන වෙමි’ කියා නොහඟියි. වැලිදු යම් වූ සත්‍යයක් ඇද්ද, එය විශිෂ්ට ඥානයෙන් දැන ඒ භවයන්ගේ ම එපා වීම පිණිස, නොඇල්ම පිණිස, නිරෝධය පිණිස පිළිපන්නේ වෙයි.
පුන ච පරං පරිබ්බාජකා බ්‍රාහ්මණෝ ඒවමාහ : නාහං ක්‍වචන, කස්සචි කිඤ්චනතස්මිං, න ච මම ක්‍වචන, කත්ථචි කිඤ්චනතාත්ථීති. ඉති වදං බ්‍රාහ්මණෝ සච්චං ආහ, නෝ මුසා. සෝ තේන න සමණෝ’ති මඤ්ඤති. න බ්‍රාහ්මණෝති මඤ්ඤති. න සෙය්‍යෝහමස්මීති මඤ්ඤති. න සදිසෝහමස්මීති මඤ්ඤති. න හීනෝහමස්මීති මඤ්ඤති. අපි ච යදේව තත්ථ සච්චං, තදභිඤ්ඤාය ආකිඤ්චඤ්ඤං යේව පටිපදං පටිපන්නෝ හෝති.
4. පරිබ්‍රාජකයෙනි, මෙහිලා බ්‍රාහ්මණ තෙමේ මෙසේ පවසයි. ‘කිසි තැනක මම කියා දෙයක් නැත. කිසිවක්හුගේ කිසිවක් කෙරෙහි එබඳු දෙයක් නොදකිමි. මාගේ ආත්මය කියා දෙයක් නොදකිමි. අනුන්ගේ ආත්මය කියා දෙයක් ද නොදකිමි’ යනුවෙනි. මෙසේ කියන බ්‍රාහ්මණයා සත්‍යයක් කියයි. බොරුවක් නොකියයි. හේ ඒ සත්‍යය පැවසීමෙන් ‘මම ශ්‍රමණයෙක්මි’ කියා නොහඟියි. ‘මම බ්‍රාහ්මණයෙක්මි’ කියා නොහඟියි. ‘මම ශ්‍රේෂ්ඨ වෙමි’ කියා නොහඟියි. ‘මම සමාන වෙමි’ කියා නොහඟියි. ‘මම හීන වෙමි’ කියා නොහඟියි. වැලිදු යම් වූ සත්‍යයක් ඇද්ද, එය විශිෂ්ට ඥානයෙන් දැන කිසිවක් නැති බව අවබෝධය පිණිස පිළිපන්නේ වෙයි.
ඉමානි ඛෝ පරිබ්බාජකා චත්තාරි බ්‍රාහ්මණසච්චානි මයා සයං අභිඤ්ඤා සච්ඡිකත්වා පවේදිතානීති.
පරිබ්‍රාජකයෙනි, මා විසින් ස්වකීය විශිෂ්ට ඥානයෙන් ප්‍රත්‍යක්ෂ කොට පවසන ලද බ්‍රාහ්මණ සත්‍යයයෝ සතර මේවා ය.”
සාදු! සාදු!! සාදු!!!
චතුකෝටික සුඤ්ඤතා සූත්‍රය නිමා විය.
