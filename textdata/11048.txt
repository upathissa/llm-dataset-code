අංගුත්තර නිකාය
8.1.4.10. අපායසංවත්තනික සුත්තං
8.1.4.10. අපායෙහි ඉපදීමට හේතු වන දේ ගැන වදාළ දෙසුම
(සාවත්ථිනිදානං)
සැවැත් නුවර දී ය …..
1. පාණාතිපාතෝ භික්ඛවේ, ආසේවිතෝ භාවිතෝ බහුලීකතෝ නිරයසංවත්තනිකෝ තිරච්ඡානයෝනිසංවත්තනිකෝ පෙත්තිවිසයසංවත්තනිකෝ, යෝ සබ්බලහුසෝ පාණාතිපාතස්ස විපාකෝ මනුස්සභූතස්ස අප්පායුකසංවත්තනිකෝ හෝති.
1. මහණෙනි, සතුන් මැරීම සේවනය කිරීමෙන්, නැවත නැවත කිරීමෙන්, බහුල ව කිරීමෙන්, නිරයෙහි උපතට හේතු වෙයි. තිරිසන් අපායෙහි උපතට හේතුවෙයි. ප්‍රේත ලෝකයෙහි උපතට හේතු වෙයි. සතුන් මැරීමෙන් ලැබෙන හැමට සැහැල්ලු විපාකයක් ඇද්ද, ඒ අනුව මිනිස් ලොව උපන් තැනැත්තාගේ ආයුෂ කෙටි වීමට හේතු වෙයි.
2. අදින්නාදානං භික්ඛවේ, ආසේවිතං භාවිතං බහුලීකතං නිරයසංවත්තනිකං තිරච්ඡානයෝනිසංවත්තනිකං පෙත්තිවිසයසංවත්තනිකං, යෝ සබ්බලහුසෝ අදින්නාදානස්ස විපාකෝ මනුස්සභූතස්ස භෝගව්‍යසන සංවත්තනිකෝ හෝති.
2. මහණෙනි, සොරකම් කිරීම සේවනය කිරීමෙන්, නැවත නැවත කිරීමෙන්, බහුල ව කිරීමෙන්, නිරයෙහි උපතට හේතු වෙයි. තිරිසන් අපායෙහි උපතට හේතුවෙයි. ප්‍රේත ලෝකයෙහි උපතට හේතු වෙයි. සොරකම් කිරීමෙන් ලැබෙන හැමට සැහැල්ලු විපාකයක් ඇද්ද, ඒ අනුව මිනිස් ලොව උපන් තැනැත්තාගේ තමන්ගේ දේපල වස්තුව විනාශ වීමට හේතු වෙයි.
3. කාමේසු මිච්ඡාචාරෝ භික්ඛවේ, ආසේවිතෝ භාවිතෝ බහුලීකතෝ නිරයසංවත්තනිකෝ තිරච්ඡානයෝනිසංවත්තනිකෝ පෙත්තිවිසයසංවත්තනිකෝ, යෝ සබ්බලහුසෝ කාමේසු මිච්ඡාචාරස්ස විපාකෝ මනුස්සභූතස්ස වේරසපත්තසංවත්තනිකෝ හෝති.
3. මහණෙනි, වැරදි කාමයෙහි හැසිරීම සේවනය කිරීමෙන්, නැවත නැවත කිරීමෙන්, බහුල ව කිරීමෙන්, නිරයෙහි උපතට හේතු වෙයි. තිරිසන් අපායෙහි උපතට හේතුවෙයි. ප්‍රේත ලෝකයෙහි උපතට හේතු වෙයි. වැරදි කාමයෙහි හැසිරීමෙන් ලැබෙන හැමට සැහැල්ලු විපාකයක් ඇද්ද, ඒ අනුව මිනිස් ලොව උපන් තැනැත්තාගේ සතුරන් සහිත වෛරයට හේතු වෙයි.
4. මුසාවාදෝ භික්ඛවේ, ආසේවිතෝ භාවිතෝ බහුලීකතෝ නිරයසංවත්තනිකෝ තිරච්ඡානයෝනිසංවත්තනිකෝ පෙත්තිවිසයසංවත්තනිකෝ, යෝ සබ්බලහුසෝ මුසාවාදස්ස විපාකෝ මනුස්සභූතස්ස අභූතබ්‍යාක්ඛානසංවත්තනිකෝ හෝති.
4. මහණෙනි, බොරු කීම සේවනය කිරීමෙන්, නැවත නැවත කිරීමෙන්, බහුල ව කිරීමෙන්, නිරයෙහි උපතට හේතු වෙයි. තිරිසන් අපායෙහි උපතට හේතුවෙයි. ප්‍රේත ලෝකයෙහි උපතට හේතු වෙයි. බොරු කීමෙන් ලැබෙන හැමට සැහැල්ලු විපාකයක් ඇද්ද, ඒ අනුව මිනිස් ලොව උපන් තැනැත්තා හට කරුණු රහිත ව නින්දා අපහාස විඳීමට හේතු වෙයි.
5. පිසුණා භික්ඛවේ, වාචා ආසේවිතා භාවිතා බහුලීකතා නිරයසංවත්තනිකා තිරච්ඡානයෝනිසංවත්තනිකා පෙත්තිවිසයසංවත්තනිකා, යෝ සබ්බලහුසෝ පිසුණාය වාචාය විපාකෝ මනුස්සභූතස්ස මිත්තේහි භේදනසංවත්තනිකෝ හෝති.
5. මහණෙනි, කේළාම් කීම සේවනය කිරීමෙන්, නැවත නැවත කිරීමෙන්, බහුල ව කිරීමෙන්, නිරයෙහි උපතට හේතු වෙයි. තිරිසන් අපායෙහි උපතට හේතුවෙයි. ප්‍රේත ලෝකයෙහි උපතට හේතු වෙයි. කේළාම් කීමෙන් ලැබෙන හැමට සැහැල්ලු විපාකයක් ඇද්ද, ඒ අනුව මිනිස් ලොව උපන් තැනැත්තාගේ හිත මිත්‍රයන් බිඳී යාමට හේතු වෙයි.
6. ඵරුසා භික්ඛවේ, වාචා ආසේවිතා භාවිතා බහුලීකතා නිරයසංවත්තනිකා තිරච්ඡානයෝනිසංවත්තනිකා පෙත්තිවිසයසංවත්තනිකා, යෝ සබ්බලහුසෝ ඵරුසාය වාචාය විපාකෝ මනුස්සභූතස්ස අමනාපසද්දසංවත්තනිකෝ හෝති.
6. මහණෙනි, දරුණු වචන කීම සේවනය කිරීමෙන්, නැවත නැවත කිරීමෙන්, බහුල ව කිරීමෙන්, නිරයෙහි උපතට හේතු වෙයි. තිරිසන් අපායෙහි උපතට හේතුවෙයි. ප්‍රේත ලෝකයෙහි උපතට හේතු වෙයි. දරුණු වචන කීමෙන් ලැබෙන හැමට සැහැල්ලු විපාකයක් ඇද්ද, ඒ අනුව මිනිස් ලොව උපන් තැනැත්තා හට තමා අසතුටු වචන අසන්නට හේතු වෙයි.
7. සම්ඵප්පලාපෝ භික්ඛවේ, ආසේවිතෝ භාවිතෝ බහුලීකතෝ නිරයසංවත්තනිකෝ තිරච්ඡානයෝනිසංවත්තනිකෝ පෙත්තිවිසයසංවත්තනිකෝ, යෝ සබ්බලහුසෝ සම්ඵප්පලාපස්ස විපාකෝ මනුස්සභූතස්ස අනාදෙය්‍ය වාචාසංවත්තනිකෝ හෝති.
7. මහණෙනි, නිසරු බස් පැවසීම සේවනය කිරීමෙන්, නැවත නැවත කිරීමෙන්, බහුල ව කිරීමෙන්, නිරයෙහි උපතට හේතු වෙයි. තිරිසන් අපායෙහි උපතට හේතුවෙයි. ප්‍රේත ලෝකයෙහි උපතට හේතු වෙයි. නිසරු බස් පැවසීමෙන් ලැබෙන හැමට සැහැල්ලු විපාකයක් ඇද්ද, ඒ අනුව මිනිස් ලොව උපන් තැනැත්තාගේ වචන කිසිවෙක් විශ්වාස නොකිරීමට හේතු වෙයි.
8. සුරාමේරයපානං භික්ඛවේ, ආසේවිතං භාවිතං බහුලීකතං නිරයසංවත්තනිකං තිරච්ඡානයෝනිසංවත්තනිකං පෙත්තිවිසයසංවත්තනිකං, යෝ සබ්බලහුසෝ සුරාමේරයපානස්ස විපාකෝ මනුස්සභූතස්ස උම්මත්තකසංවත්තනිකෝ හෝතීති.
8. මහණෙනි, මත්පැන් – මත්ද්‍රව්‍ය භාවිතය සේවනය කිරීමෙන්, නැවත නැවත කිරීමෙන්, බහුල ව කිරීමෙන්, නිරයෙහි උපතට හේතු වෙයි. තිරිසන් අපායෙහි උපතට හේතුවෙයි. ප්‍රේත ලෝකයෙහි උපතට හේතු වෙයි. මත්පැන් – මත්ද්‍රව්‍ය භාවිතා කිරීමෙන් ලැබෙන හැමට සැහැල්ලු විපාකයක් ඇද්ද, ඒ අනුව මිනිස් ලොව උපන් තැනැත්තා හට උම්මත්තක බවට පත්වීමට හේතු වෙයි.
සාදු! සාදු!! සාදු!!!
අපාය සංවත්තනික සූත්‍රය නිමා විය.
දානවග්ගෝ චතුත්ථෝ.
සිව්වෙනි දාන වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
ද්වේ දානානි වත්ථුඤ්ච මෙත්තං දානූපපත්තියෝ
කිරියං දේවසප්පුරිසා අභිසන්දෝ සංවත්තති
දාන සූත්‍ර දෙක, වත්ථු සූත්‍රය, ඛෙත්ත සූත්‍රය, දානූපපත්ති සූත්‍රය, පුණ්‍යක්‍රියා සූත්‍රය, සප්පුරිස සූත්‍ර දෙක, අභිසන්ද සූත්‍රය සහ සංවත්තනික සූත්‍රය වශයෙන් මෙහි සූත්‍ර දශයෙකි.
