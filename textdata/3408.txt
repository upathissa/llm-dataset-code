සංයුත්ත නිකාය
ඛන්ධක වග්ගෝ
1.2.3.2. පඨම සමුදය සුත්තං
1.2.3.2. හටගැනීම ගැන වදාළ පළමු දෙසුම
74. සාවත්ථියං.
74. සැවැත් නුවරදී ...................
අස්‌සුතවා භික්ඛවේ, පුථුජ්ජනෝ රූපස්‌ස සමුදයඤ්‌ච අත්ථංගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානාති. වේදනාය ....(පෙ).... සඤ්‌ඤාය ....(පෙ).... සංඛාරානං ....(පෙ).... විඤ්‌ඤාණස්‌ස සමුදයඤ්‌ච අත්ථංගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානාති.
පින්වත් මහණෙනි, අශ්‍රැතවත් පෘථග්ජනයා හට රූපයෙහි හටගැනීම ගැනවත්, නැතිවී යෑම ගැනවත්, ආශ්වාදය ගැනවත්, ආදීනවය ගැනවත්, නිස්සරණය (නිදහස් වීම) ගැනවත් සැබෑ තත්වය පිළිබඳව අවබෝධයක් නෑ. වේදනාවෙහි ....(පෙ).... සඤ්ඤාවෙහි ....(පෙ).... සංස්කාරවල ....(පෙ).... විඤ්ඤාණයෙහි හටගැනීම ගැනවත්, නැතිවී යෑම ගැනවත්, ආශ්වාදය ගැනවත්, ආදීනවය ගැනවත්, නිස්සරණය (නිදහස් වීම) ගැනවත් සැබෑ තත්වය පිළිබඳව අවබෝධයක් නෑ.
සුතවා ච ඛෝ භික්ඛවේ, අරියසාවකෝ රූපස්‌ස සමුදයඤ්‌ච අත්ථංගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං පජානාති. වේදනාය ....(පෙ).... සඤ්‌ඤාය ....(පෙ).... සංඛාරානං....(පෙ).... විඤ්‌ඤාණස්‌ස සමුදයඤ්‌ච අත්ථංගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං පජානාතීති.
පින්වත් මහණෙනි, ශ්‍රැතවත් ආර්ය ශ්‍රාවකයා හට නම් රූපයෙහි හටගැනීම ගැනත්, නැතිවී යෑම ගැනත්, ආශ්වාදය ගැනත්, ආදීනවය ගැනත්, නිස්සරණය (නිදහස් වීම) ගැනත් සැබෑ තත්වය පිළිබඳව අවබෝධයක් තියෙනවා. වේදනාවෙහි ....(පෙ).... සඤ්ඤාවෙහි ....(පෙ).... සංස්කාරවල ....(පෙ).... විඤ්ඤාණයෙහි හටගැනීම ගැනත්, නැතිවී යෑම ගැනත්, ආශ්වාදය ගැනත්, ආදීනවය ගැනත්, නිස්සරණය (නිදහස් වීම) ගැනත් සැබෑ තත්වය පිළිබඳව අවබෝධයක් තියෙනවා.
සාදු! සාදු!! සාදු!!!
පඨම සමුදය සූත්‍රය නිමා විය.
