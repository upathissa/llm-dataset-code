අංගුත්තර නිකාය
දසක නිපාතෝ
10.4.2.1. බ්‍රාහ්මණ පච්චෝරෝහිණී සුත්තං
10.4.2.1. පව් සෝදන බ්‍රාහ්මණයා ගැන වදාළ දෙසුම
තේන ඛෝ පන සමයේන ජාණුස්සෝණි බ්‍රාහ්මණෝ තදහුපෝසථේ සීසං නහාතෝ නවං ඛෝමයුගං නිවත්ථෝ අල්ලං කුසමුට්ඨිං ආදාය භගවතෝ අවිදූරේ ඒකමන්තං ඨිතෝ හෝති.
අද්දසා ඛෝ භගවා ජාණුස්සෝණිං බ්‍රාහ්මණං තදහුපෝසථේ සීසං නහාතං නවං ඛෝමයුගං නිවත්ථං අල්ලං කුසමුට්ඨිං ආදාය ඒකමන්තං ඨිතං දිස්වා ජාණුස්සෝණිං බ්‍රාහ්මණං ඒතදවෝච:
එසමයෙහි ජාණුස්සෝණි බ්‍රාහ්මණ තෙමේ ඒ පොහෝ දිනයෙහි හිස පමණක් ස්නානය කොට අළුත් පට වස්ත්‍ර යුගලක් හැඳ අමු කුස තණ මිටක් අතට ගෙන භාග්‍යවතුන් වහන්සේට නුදුරින් එකත්පස් ව සිටියේ වෙයි. භාග්‍යවතුන් වහන්සේ ඒ පොහෝ දිනයෙහි හිස පමණක් ස්නානය කොට අළුත් පට වස්ත්‍ර යුගලක් හැඳ අමු කුස තණ මිටක් අතට ගෙන නුදුරින් එකත්පස් ව සිටි ජාණුස්සෝණි බ්‍රාහ්මණයා දුටු සේක. දැක ජාණුස්සෝණි බ්‍රාහ්මණයාට මෙය වදාළ සේක.
කිං නු ඛෝ ත්වං බ්‍රාහ්මණ තදහුපෝසථේ සීසං නහාතෝ නවං ඛෝමයුගං නිවත්ථෝ අල්ලං කුසමුට්ඨිං ආදාය ඒකමන්තං ඨිතෝ, කින්ත්වජ්ජ බ්‍රාහ්මණ බ්‍රාහ්මණ කුලස්සාති.
“කිම? බ්‍රාහ්මණය, ඔබ ඒ පොහෝ දිනයෙහි හිස පමණක් ස්නානය කොට අළුත් පට වස්ත්‍ර යුගලක් හැඳ අමු කුස තණ මිටක් අතට ගෙන එකත්පස් ව සිටින්නෙහි? බ්‍රාහ්මණය, අද බ්‍රාහ්මණ කුලයට කිසිවක් ඇද්ද?”
පච්චෝරෝහණී භෝ ගෝතම අජ්ජ බ්‍රාහ්මණ කුලස්සා’ති.
“භවත් ගෞතමයෙනි, අද බ්‍රාහ්මණ කුලයට පව් සේදීමේ දිනය නොවැ.”
යථා කථං පන බ්‍රාහ්මණ බ්‍රාහ්මණානං පච්චෝරෝහණී හෝතීති?
“බ්‍රාහ්මණය, බ්‍රාහ්මණයන්ගේ පව් සේදීම සිදුවන්නේ කොයි අයුරින් ද?”
ඉධ භෝ ගෝතම බ්‍රාහ්මණා තදහුපෝසථේ සීසං නහාතා නවං ඛෝමයුගං නිවත්ථා අල්ලේන ගෝමයේන පඨවිං ඕපුඤ්ඡිත්වා5 හරිතේහි කුසේහි පත්ථරිත්වා අන්තරා ච වේලං අන්තරා ච අග්ග්‍යාගාරං සෙය්‍යං කප්පෙන්ති, තේ තං රත්තිං තික්ඛත්තුං පච්චුට්ඨාය පඤ්ජලිකා අග්ගිං නමස්සන්ති “පච්චෝරෝහාම භවන්තං පච්චෝරෝහාම භවන්ත”න්ති. පහූතේන ච සප්පිතේලේන නවනීතේන අග්ගිං සන්තප්පෙන්ති. තස්සා ච රත්තියා තේන පණීතේන ඛාදනීයේන භෝජනීයේන බ්‍රාහ්මණේ සන්තප්පෙන්ති. ඒවං ඛෝ භෝ ගෝතම බ්‍රාහ්මණානං පච්චෝරෝහණී හෝතීති.
“භවත් ගෞතමයෙනි, මෙහිලා බ්‍රාහ්මණවරු ඒ පොහෝ දිනයෙහි හිස පමණක් ස්නානය කොට අළුත් පට වස්ත්‍ර යුගලක් හැඳ පොළොවෙහි අමු ගොම ගා අළුත් හීතණ ඒ මත අතුරා වැලි රැසට හා ගිනිහල් ගෙට අතර සැතපීම කරත්. ඔවුහු ඒ රාත්‍රියෙහි තුන් වරක් නැගිට දෑත් බැඳ ‘භවත් ගින්නට අපි පව් සෝදා හරිම්හ. භවත් ගින්නට අපි පව් සෝදා හරිම්හ’ ගින්නට නමදිත්. බොහෝ වූ ගිතෙලින් ද, වෙඬරුවෙන් ද, ඒ ගින්න පිනවත්. ඒ රාත්‍රිය ඇවෑමෙන් ප්‍රණීත වූ ඛාද්‍ය භෝජ්‍ය ගෙන එයින් බ්‍රාහ්මණයන් ව පිනවත්. භවත් ගෞතමයෙනි, බ්‍රාහ්මණයන්ගේ පව් සේදීම වන්නේ ඔය අයුරිනි.”
අඤ්ඤථා ඛෝ බ්‍රාහ්මණ බ්‍රාහ්මණානං පච්චෝරෝහණී, අඤ්ඤථා ච පන අරියස්ස විනයේ පච්චෝරෝහණී හෝතීති.
“බ්‍රාහ්මණය, බ්‍රාහ්මණයන්ගේ පව් සේදීම අන් අයුරු නොවැ. ආර්ය විනයෙහි පව් සේදීම වෙනත් අයුරකින් නොවැ.”
යථා කථං පන භෝ ගෝතම අරියස්ස විනයේ පච්චෝරෝහණී හෝතීති, සාධු මේ භවං ගෝතමෝ තථා ධම්මං දේසේතු යථා අරියස්ස විනයේ පච්චෝරෝහණී හෝතීති.
“භවත් ගෞතමයෙනි, ආර්ය විනයෙහි පව් සේදීම වන්නේ කවර අයුරින් ද? භවත් ගෞතමයාණෝ යම් සේ ආර්ය විනයෙහි පව් සේදීම වෙයි ද, ඒ අයුරින් දැනගැනීමට මට දහම් දෙසන සේක්වා!”
තේන හි බ්‍රාහ්මණ සුණාහි, සාධුකං මනසිකරෝහි, භාසිස්සාමීති. ඒවම්භෝති ඛෝ ජාණුස්සෝණී බ්‍රාහ්මණෝ භගවතෝ පච්චස්සෝසි. භගවා ඒතදවෝච:
“එසේ වී නම් බ්‍රාහ්මණය, අසව. නුවණින් මෙනෙහි කරව. පවසන්නෙමි.”
“එසේ ය, භවත්නි” යි ජාණුස්සෝණි බ්‍රාහ්මණයා භාග්‍යවතුන් වහන්සේට පිළිතුරු දුන්නේ ය. භාග්‍යවතුන් වහන්සේ මෙය වදාළහ.
ඉධ බ්‍රාහ්මණ අරියසාවකෝ ඉති පටිසංචික්ඛති: පාණාතිපාතස්ස ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති. සෝ ඉතිපටිසංඛාය පාණාතිපාතං පජහති, පාණාතිපාතා පච්චෝරෝහති, අදින්නාදානස්ස ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති. සෝ ඉති පටිසංඛාය අදින්නාදානං පජහති, අදින්නාදානා පච්චෝරෝහති. කාමේසු මිච්ඡාචාරස්ස ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති. සෝ ඉති පටිසංඛාය කාමේසු මිච්ඡාචාරං පජහති, කාමේසු මිච්ඡාචාරා පච්චෝරෝහති. මුසාවාදස්ස ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති, සෝ ඉති පටිසංඛාය මුසාවාදං පජහති, මුසාවාදා පච්චෝරෝහති, පිසුනාය වාචාය ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති. සෝ ඉති පටිසංඛාය පිසුනං වාචං පජහති. පිසුනාය වාචාය පච්චෝරෝහති. ඵරුසාය වාචාය ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති. සෝ ඉති පටිසංඛාය ඵරුසං වාචං පජහති, ඵරුසාය වාචාය පච්චෝරෝහති, සම්ඵප්පලාපස්ස ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති. සෝ ඉති පටිසංඛාය සම්ඵප්පලාපං පජහති, සම්ඵප්පලාපා පච්චෝරෝහති, අභිජ්ඣාය ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති. සෝ ඉති පටිසංඛාය අභිජ්ඣං පජහති. අභිජ්ඣාය පච්චෝරෝහති. ව්‍යාපාදස්ස ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති, සෝ ඉති පටිසංඛාය ව්‍යාපාදං පජහති, ව්‍යාපාදා පච්චෝරෝහති, මිච්ඡාදිට්ඨියා ඛෝ පාපකෝ විපාකෝ දිට්ඨේ චේව ධම්මේ අභිසම්පරායඤ්චාති, සෝ ඉති පටිසංඛාය මිච්ඡාදිට්ඨිං පජහති, මිච්ඡාදිට්ඨියා පච්චෝරෝහති, ඒවං ඛෝ බ්‍රාහ්මණ අරියස්ස විනයේ පච්චෝරෝහණී හෝතීති.
“බ්‍රාහ්මණය, මෙහිලා ආර්ය ශ්‍රාවකයා මෙසේ නුවණින් විමසයි. ප්‍රාණඝාතය හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා ප්‍රාණඝාතය අත්හරී. එවිට ප්‍රාණඝාතය නම් වූ පව සෝදා හළේ වෙයි.
සොරකම හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා සොරකම අත්හරී. එවිට සොරකම නම් වූ පව සෝදා හළේ වෙයි.
වැරදි කාම සේවනය හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා වැරදි කාම සේවනය අත්හරී. එවිට වැරදි කාම සේවනය නම් වූ පව සෝදා හළේ වෙයි.
බොරු කීම හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා බොරු කීම අත්හරී. එවිට බොරු කීම නම් වූ පව සෝදා හළේ වෙයි.
කේළාම් කීම හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා කේළාම් කීම අත්හරී. එවිට කේළාම් කීම නම් වූ පව සෝදා හළේ වෙයි.
දරුණු වචන කීම හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා දරුණු වචන භාවිතය අත්හරී. එවිට දරුණු වචන භාවිතය නම් වූ පව සෝදා හළේ වෙයි.
නිසරු දේ පැවසීම හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා නිසරු දේ පැවසීම අත්හරී. එවිට නිසරු දේ පැවසීම නම් වූ පව සෝදා හළේ වෙයි.
අනුන් සතු දේට ආසා කිරීම හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා අනුන් සතු දේට ආසා කිරීම අත්හරී. එවිට අනුන් සතු දේට ආසා කිරීම නම් වූ පව සෝදා හළේ වෙයි.
ද්වේෂය හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා ද්වේෂය අත්හරී. එවිට ද්වේෂය නම් වූ පව සෝදා හළේ වෙයි.
වැරදි දෘෂ්ටිය හේතුවෙන් මෙලොවදී ත්, පරලොවදී ත් පවිටු විපාක ලැබෙයි යනුවෙන් මෙසේ හේ නුවණින් විමසා වැරදි දෘෂ්ටිය අත්හරී. එවිට වැරදි දෘෂ්ටිය නම් වූ පව සෝදා හළේ වෙයි.
බ්‍රාහ්මණය, ආර්ය විනයෙහි පව් සේදීම වන්නේ ඔය අයුරිනි.”
අඤ්ඤථා භෝ ගෝතම බ්‍රාහ්මණානං පච්චෝරෝහණී, අඤ්ඤථා ච පන අරියස්ස විනයේ පච්චෝරෝහණී හෝතීති. ඉමිස්සා ච භෝ ගෝතම අරියස්ස විනයේ පච්චෝරෝහණියා බ්‍රාහ්මණානං පච්චෝරෝහණී කලං නාග්ඝති සෝළසිං.
“භවත් ගෞතමයෙනි, බ්‍රාහ්මණයන්ගේ පව් සේදීම අන් අයුරකිනි. ආර්ය විනයෙහි පව් සේදීම වෙනත් අයුරකිනි. භවත් ගෞතමයනි, මින් බ්‍රාහ්මණයන්ගේ පව් සේදීම මේ ආර්ය විනයෙහි පව් සේදීම සමඟ සලකා බලද්දී සොළොස් කලාවෙන් එක් කලාවක් වත් නොවටියි.
අභික්කන්තං භෝ ගෝතම ....(පෙ).... උපාසකං මං භවං ගෝතමෝ ධාරේතු අජ්ජතග්ගේ පාණුපේතං සරණං ගතන්ති.
භවත් ගෞතමයෙනි, ඉතා මනහර ය. ….(පෙ)…. භවත් ගෞතමයන් වහන්සේ අද පටන් දිවි හිමියෙන් තෙරුවන් සරණ ගිය උපාසකයෙකු ලෙස මාව පිළිගන්නා සේක්වා!
සාදු! සාදු!! සාදු!!!
බ්‍රාහ්මණ පච්චෝරෝහණී සූත්‍රය නිමා විය.
