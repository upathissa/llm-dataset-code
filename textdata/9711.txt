අංගුත්තර නිකාය
පඤ්චක නිපාතෝ
5.3.2.5. මච්ඡරී සූත්‍රය
5.3.2.5. මසුරු භික්ෂුණිය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ, ධම්මේහි සමන්නාගතා භික්ඛුනී යථාභතං නික්ඛිත්තා ඒවං නිරයේ: කතමේහි පඤ්චහි:
මහණෙනි, පස් කරුණකින් යුක්ත වූ භික්ෂුණිය ඔසොවාගෙන පැමිණි බරක් බිම තබන සෙයින් නිරයෙහි උපදින්නී ය. ඒ කවර පස් කරුණකින් ද යත්;
ආවාසමච්ඡරිනී හෝති, කුලමච්ඡරිනී හෝති, ලාභමච්ඡරිනී හෝති, වණ්ණමච්ඡරිනී හෝති, ධම්මමච්ඡරිනී හෝති.
ආවාසයෙහි මසුරු බවින් යුක්තවන්නී වෙයි. දායක පවුල් කෙරෙහි මසුරු බවින් යුක්තවන්නී වෙයි. ලාභ සත්කාරයෙහි මසුරු බවින් යුක්තවන්නී වෙයි. ගුණ වර්ණනාවෙහි මසුරු බවින් යුක්තවන්නී වෙයි. ධර්මයෙහි මසුරු බවින් යුක්තවන්නී වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතා භික්ඛුනී යථාභතං නික්ඛිත්තා ඒවං නිරයේ.
මහණෙනි, මේ පස් කරුණෙන් යුක්ත වූ භික්ෂුණිය ඔසොවාගෙන පැමිණි බරක් බිම තබන සෙයින් නිරයෙහි උපදින්නී ය.
පඤ්චහි භික්ඛවේ, ධම්මේහි සමන්නාගතා භික්ඛුනී යථාභතං නික්ඛිත්තා ඒවං සග්ගේ. කතමේහි පඤ්චහි:
මහණෙනි, පස් කරුණකින් යුක්ත වූ භික්ෂුණිය ඔසොවාගෙන පැමිණි බරක් බිම තබන සෙයින් සුගතියෙහි උපදින්නී ය. ඒ කවර පස් කරුණකින් ද යත්;
න ආවාසමච්ඡරිනී හෝති, න කුලමච්ඡරිනී හෝති, න ලාභමච්ඡරිනී හෝති, න වණ්ණමච්ඡරිනී හෝති, න ධම්මමච්ඡරිනී හෝති.
ආවාසයෙහි මසුරු බවින් යුක්තවන්නී නොවෙයි. දායක පවුල් කෙරෙහි මසුරු බවින් යුක්තවන්නී නොවෙයි. ලාභ සත්කාරයෙහි මසුරු බවින් යුක්තවන්නී නොවෙයි. ගුණ වර්ණනාවෙහි මසුරු බවින් යුක්තවන්නී නොවෙයි. ධර්මයෙහි මසුරු බවින් යුක්තවන්නී නොවෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතා භික්ඛුනී යථාභතං නික්ඛිත්තා ඒවං සග්ගේති.
මහණෙනි, මේ පස් කරුණෙන් යුක්ත වූ භික්ෂුණිය ඔසොවාගෙන පැමිණි බරක් බිම තබන සෙයින් සුගතියෙහි උපදින්නී ය.
සාදු! සාදු!! සාදු!!!
මච්ඡරී සූත්‍රය නිමා විය.
