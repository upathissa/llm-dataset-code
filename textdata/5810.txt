සංයුත්ත නිකාය
මහා වග්ගෝ
1.15.5.-8 ඒසනා සූත්‍රයෝ
1.15.5.-8. සෙවීම් ගැන වදාළ දෙසුම්
තිස්සෝ ඉමා භික්ඛවේ, ඒසනා. කතමා තිස්සෝ: කාමේසනා භවේසනා බ්‍රහ්මචරියේසනා. ඉමා ඛෝ භික්ඛවේ, තිස්සෝ ඒසනා. ඉමාසං ඛෝ භික්ඛවේ, තිස්සන්නං ඒසනානං පරිඤ්ඤාය ....(පෙ).... අයං අරියෝ අට්ඨංගිකෝ මග්ගෝ භාවේතබ්බෝති.
මහණෙනි, මේ සෙවීම් තුනකි. ඒ කවර තුනක් ද යත්; කාමයන් සෙවීම ය. භවයන් සෙවීම ය. වැරදි මාර්ගයෙන් විමුක්තිය සෙවීම ය. මහණෙනි, මේ වනාහී සෙවීම් තුන යි. මහණෙනි, මේ සෙවීම් තුන පිරිසිඳ දැනගැනීම පිණිස ….(පෙ)…. මේ ආර්ය අෂ්ටාංගික මාර්ගය වැඩිය යුත්තේ ය.
(යථා අභිඤ්ඤාවාරෝ තථා විත්ථාරේතබ්බෝ.)
(විශිෂ්ට ඥානයෙන් අවබෝධ කිරීම පිණිස යනුවෙන් පැවසූ සූත්‍ර සෙයින් විස්තර කළ යුත්තේ ය.)
