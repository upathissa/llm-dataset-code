සංයුත්ත නිකාය
සළායතන වග්ගෝ
2.3.7. සමණබ්‍රාහ්මණ සුත්තං
2.3.7. ශ්‍රමණ බ්‍රාහ්මණයින් ගැන වදාළ දෙසුම
තිස්සෝ ඉමා භික්ඛවේ වේදනා. කතමා තිස්සෝ: සුඛා වේදනා දුක්ඛා වේදනා අදුක්ඛමසුඛා වේදනා. යේ හි කේචි භික්ඛවේ සමණා වා බ්‍රාහ්මණා වා ඉමාසං තිස්සන්නං වේදනානං සමුදයඤ්ච අත්ථගමඤ්ච අස්සාදඤ්ච ආදීනවඤ්ච නිස්සරණඤ්ච යථාභූතං නප්පජානන්ති ....(පෙ).... පජානන්ති ....(පෙ).... සයං අභිඤ්ඤා සච්ඡිකත්වා උපසම්පජ්ජ විහරන්තීති.
පින්වත් මහණෙනි, මේ වේදනා තුනක් තියෙනවා. කවර වේදනා තුනක්ද? සැප වේදනාව, දුක් වේදනාව හා දුක් සැප රහිත වේදනාව යි. පින්වත් මහණෙනි, යම් කිසි ශ්‍රමණයන් වේවා, බ්‍රාහ්මණයන් වේවා මේ වේදනාවන් තුනේ හටගැනීමත්, නැතිවීමත්, ආශ්වාදයත්, ආදීනවයත්, නිස්සරණයත් ගැන ඒ වූ ආකාරයෙන් ම අවබෝධ කරලා නැත්තම් ….(පෙ)…. අවබෝධ කරලා නම් ….(පෙ)…. ස්වකීය විශිෂ්ට ඤාණයෙන් සාක්‍ෂාත් කොට එයට පැමිණ වාසය කරනවා.
සාදු! සාදු!! සාදු!!!
සමණබ්‍රාහ්මණ සූත්‍රය නිමා විය.
