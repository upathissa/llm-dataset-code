අංගුත්තර නිකාය
චතුක්ක නිපාතෝ
4.2.3.1. අපණ්ණක පටිපදා සුත්තං
4.2.3.1. නිදොස් ප්‍රතිපදාව ගැන වදාළ දෙසුම
(සාවත්ථිනිදානං)
සැවැත් නුවර දී ය……
චතූහි භික්ඛවේ ධම්මේහි සමන්නාගතෝ භික්ඛු අපණ්ණකතං පටිපදං පටිපන්නෝ හෝති. යෝනි චස්ස ආරද්ධා හෝති. ආසවානං ඛයාය. කතමේහි චතූහි?
මහණෙනි, සතර ධර්මයකින් සමන්විත වූ භික්ෂුව දොස් රහිත වූ ප්‍රතිපදාවකට පිළිපන්නේ වෙයි. ආශ්‍රවයන්ගේ ක්ෂය වීම පිණිස ඔහුගේ මාර්ගය සම්පූර්ණ වෙයි. ඒ කවර සතරකින් ද යත්;
ඉධ භික්ඛවේ භික්ඛු සීලවා හෝති, බහුස්සුතෝ හෝති, ආරද්ධවිරියෝ හෝති, පඤ්ඤවා හෝති.
මහණෙනි, මෙහිලා භික්ෂුව සිල්වත් වෙයි. බහුශ්‍රැත වෙයි. පටන් ගත් වීරිය ඇත්තේ වෙයි. ප්‍රඥාවන්ත වෙයි.
ඉමේහි ඛෝ භික්ඛවේ චතූහි ධම්මේහි සමන්නාගතෝ භික්ඛු අපණ්ණකතං පටිපදං පටිපන්නෝ හෝති, යෝනි චස්ස ආරද්ධා හෝති, ආසවානං ඛයායාති.
මහණෙනි, මේ සතර ධර්මයෙන් සමන්විත වූ භික්ෂුව දොස් රහිත වූ ප්‍රතිපදාවකට පිළිපන්නේ වෙයි. ආශ්‍රවයන්ගේ ක්ෂය වීම පිණිස ඔහුගේ මාර්ගය සම්පූර්ණ වෙයි.
සාදු! සාදු!! සාදු!!!
අපණ්ණක පටිපදා සූත්‍රය නිමා විය.
