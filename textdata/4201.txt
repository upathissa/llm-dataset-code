සංයුත්ත නිකාය
සළායතන වග්ගෝ
1.1.5. බාහිරදුක්ඛ සුත්තං
1.1.5. බාහිර දේ තුළ ඇති දුක ගැන වදාළ දෙසුම
සාවත්ථියං....
සැවැත් නුවර දී….
රූපා භික්ඛවේ, දුක්ඛා. යං දුක්ඛං තදනත්තා, යදනත්තා තං ‘නේතං මම, නේසෝ’හමස්මි, න මේසෝ අත්තා’ති, ඒවමේතං යථාභූතං සම්මප්පඤ්ඤාය දට්ඨබ්බං.
පින්වත් මහණෙනි, රූප යනු දුකයි. දුක් වූ යමක් ඇද්ද ඒක (තමාගේ වසඟයේ පවත්වන්ට බෑ) අනාත්මයි. අනාත්ම වූ යමක් ඇද්ද අන්න ඒ දෙය “මෙය මගේ නොවේ. මෙය මම නොවෙමි. මෙය මාගේ ආත්මය නොවේ” කියා ඔය අයුරින් දියුණු කළ ප්‍රඥාවෙන් යථාර්ථය දැක්ක යුතුයි.
සද්දා ....(පෙ).... ගන්ධා ....(පෙ).... රසා ....(පෙ).... ඵොට්ඨබ්බා ....(පෙ).... ධම්මා දුක්ඛා. යං දුක්ඛං තදනත්තා. යදනත්තා තං ‘නේතං මම, නේසෝ’හමස්මි, න මේසෝ අත්තා’ති ඒවමේතං යථාභූතං සම්මප්පඤ්ඤාය දට්ඨබ්බං. ඒවං පස්සං ....(පෙ).... නාපරං ඉත්ථත්තායාති පජානාතීති.
ශබ්ද යනු දුකයි ….(පෙ)…. ගඳ-සුවඳ යනු දුකයි ….(පෙ)…. රස යනු දුකයි ….(පෙ)…. පහස යනු දුකයි ….(පෙ)…. සිතට අරමුණු වන දේ යනු දුකයි. දුක් වූ යමක් ඇද්ද ඒක (තමාගේ වසඟයේ පවත්වන්ට බෑ) අනාත්මයි. අනාත්ම වූ යමක් ඇද්ද අන්න ඒ දෙය “මෙය මගේ නොවේ. මෙය මම නොවෙමි. මෙය මාගේ ආත්මය නොවේ” කියා ඔය අයුරින් දියුණු කළ ප්‍රඥාවෙන් යථාර්ථය දැක්ක යුතුයි.
පින්වත් මහණෙනි, ඔය අයුරින් දකින විට ….(පෙ)…. නිවන පිණිස කළ යුතු වෙන දෙයක් නැත්තේම” යැයි අවබෝධයෙන් ම දැනගන්නවා.
සාදු! සාදු!! සාදු!!!
බාහිරදුක්ඛ සූත්‍රය නිමා විය.
