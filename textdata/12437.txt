ඛුද්දක නිකාය
ඉතිවුත්තක පාළි
3.5.3. සංඝාටිකණ්ණ සුත්තං
3.5.3. සිවුරු කොණ ගැන වදාළ දෙසුම
92. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. සංඝාටිකණ්ණේ චේ’පි භික්ඛවේ භික්ඛු ගහෙත්වා පිට්ඨිතෝ පිට්ඨිතෝ අනුබද්ධෝ අස්ස, පාදේ පාදං නික්ඛිපන්තෝ. සෝ ච හෝති අභිජ්ඣාලු කාමේසු තිබ්බසාරාගෝ බ්‍යාපන්නචිත්තෝ පදුට්ඨමනසංකප්පෝ මුට්ඨස්සති අසම්පජානෝ අසමාහිතෝ විබ්භන්තචිත්තෝ පාකතින්ද්‍රියෝ. අථ ඛෝ සෝ ආරකා’ව මය්හං, අහං ච තස්ස. තං කිස්ස හේතු: ධම්මං හි සෝ භික්ඛවේ භික්ඛු න පස්සති ධම්මං අපස්සන්තෝ න මං පස්සති.
“පින්වත් මහණෙනි, භික්ෂුවක් ඉන්නවා. ඔහු මගේ සිවුරේ කොණ අල්ලාගෙන මගේ පියවර අනුව පියවර තබමින් පසුපසින්, පසුපසින් එනවා. ඒත් ඔහු දැඩි ලෝභී කෙනෙක් නම්, පංච කාමයන් පිළිබඳව දැඩිව ඇළුනු කෙනෙක් නම්, විපරීත වෙච්ච සිතක් ඇති කෙනෙක් නම්, දූෂිත වෙච්ච අදහස් ඇති කෙනෙක් නම්, සිහි මුලා වෙච්ච කෙනෙක් නම්, මනා වූ ප්‍රඥාව නැති කෙනෙක් නම්, එකඟ සිතක් නැති කෙනෙක් නම්, බිරාන්ත වෙච්ච සිතක් ඇති කෙනෙක් නම්, ඉන්ද්‍රිය සංවරය නැති කෙනෙක් නම්, ඒ නිසාම ඔහු ඉන්නෙ මට වඩා ගොඩාක් දුරින්. මමත් ඉන්නේ ඔහුට ගොඩාක් දුරින්. ඒකට හේතුව මොකක්ද? පින්වත් මහණෙනි, ඒ භික්ෂුව ධර්මය දකින්නෙ නෑ. ධර්මය නොදකින නිසා මාව දකින්නෙත් නෑ.
යෝජනසතේ චේ’පි සෝ භික්ඛවේ භික්ඛු විහරෙය්‍ය සෝ ච හෝති අනභිජ්ඣාලු කාමේසු න තිබ්බසාරාගෝ අබ්‍යාපන්නචිත්තෝ අප්පදුට්ඨමනසංකප්පෝ උපට්ඨිතස්සති සම්පජානෝ සමාහිතෝ ඒකග්ගචිත්තෝ සංවුතින්ද්‍රියෝ. අථ ඛෝ සෝ සන්තිකේව මය්හං, අහං ච තස්ස. තං කිස්ස හේතු: ධම්මං හි සෝ භික්ඛවේ භික්ඛු පස්සති ධම්මං පස්සන්තෝ මං පස්සතීති.
පින්වත් මහණෙනි, භික්ෂුවක් ඉන්නවා. ඔහු ඉන්නෙ මට වඩා යොදුන් සියයක් දුරින්. ඔහු ලෝභය නැති කෙනෙක්. පංච කාමයන් පිළිබඳව දැඩි ආශා ඇති කෙනෙකුත් නොවෙයි. විපරීත සිතක් තියෙන කෙනෙකුත් නොවෙයි. දූෂිත වෙච්ච අදහස් ඇති කෙනෙකුත් නොවෙයි. ඉතා හොඳින් සිහියේ පිහිටලයි ඉන්නෙ. හොඳ ප්‍රඥාවකිනුයි ඉන්නේ. සමාධිමත් සිතකුත් තියෙනවා. එකඟ වූ සිතකුත් තියෙනවා. ඉන්ද්‍රියනුත් සංවරයි. පින්වත් මහණෙනි, ඒ නිසාම ඔහු ඉන්නෙ මගේ ළඟින්මයි. මමත් ඉන්නෙ ඔහුගේ ළඟින්මයි. ඒකට හේතුව කුමක්ද? පින්වත් මහණෙනි, ඒ භික්ෂුව ධර්මය දකිනවා. ධර්මය දකින නිසා මාව දකිනවා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “අනුබන්ධෝ’පි චේ අස්ස මහිච්ඡෝ ච විඝාතවා,
ඒජානුගෝ අනේජස්ස නිබ්බුතස්ස අනිබ්බුතෝ,
ගිද්ධෝ සෝ වීතගේධස්ස පස්ස යාවඤ්ච ආරකා
“මාව ලුහු බැඳ බැඳ ආවත් ඔහු දැඩි ආශා ඇති කෙනෙක්. පීඩිත සිතකිනුයි ඉන්නේ. තණ්හාව රහිත කෙනා අතර ඔහු යන්නෙ තණ්හාව අනුවයි. නිවී ගිය සිත් ඇති කෙනා අතර ඔහු නොනිවුණු කෙනෙක්. ලෝභය ප්‍රහාණය කළ කෙනා අතර ඔහු යන්නෙ ගිජුකමෙන්. බුදුරජුන් පසුපස කොතරම් දුර ගියත් බුදුරජුන්ගෙන් දුරස් වී ඇති හැටි බලන්න.
3. සෝ ව ධම්මමභිඤ්ඤාය ධම්මමඤ්ඤාය පණ්ඩිතෝ,
රහදෝ’ව නිවාතේ ච අනේජෝ වූපසම්මති
ඒත් මේ ධර්මය හොඳට අවබෝධ කරගත්තු, ධර්මය දන්න ඤාණවන්ත අය ඉන්නවා. තණ්හාවෙන් තොර වූ ඔවුන් සංසිඳෙන්නෙ හරියට හුළං හමන්නෙ නැති තැනක තියෙන නිසල විලක් වගෙයි.
4. අනේජෝ සෝ අනේජස්සනිබ්බුතස්සචනිබ්බුතෝ,
අගිද්ධෝ වීතගේධස්ස පස්ස යාවඤ්ච සන්තිකේ’ති”
ඒ රහත් භික්ෂුව නිකෙලෙස් අය අතර නිකෙලෙස් කෙනෙක්. නිවුණු අය අතර නිවුණු කෙනෙක්. ගිජු නොවූ අය අතර ගිජු නොවූ කෙනෙක්. බුදු රජුන් සමීපයේම මොහු සිටින හැටි බලන්න.”
අයම්පි අත්ථෝ වුත්තෝ භගවතා. ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
