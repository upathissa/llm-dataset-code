සංයුත්ත නිකාය
ඛන්ධක වග්ගෝ
3.1.6. කරතෝ සූත්‍රය
‘කරන කොට’ යන්න ගැන වදාළ දෙසුම
211. සාවත්ථියං….
211. සැවැත් නුවර දී …………………
කිස්‌මිං නු ඛෝ භික්ඛවේ, සති කිං උපාදාය කිං අභිනිවිස්‌ස ඒවං දිට්‌ඨි උප්‌පජ්‌ජති. කරතෝ කාරයතෝ ඡින්‌දතෝ ඡේදාපයතෝ පචතෝ පාචයතෝ සෝචතෝ සෝචාපයතෝ කිලමතෝ කිලමාපයතෝ ඵන්‌දතෝ ඵන්‌දාපයතෝ පාණමතිපාතයතෝ අදින්‌නං ආදියතෝ සන්‌ධිං ඡින්‌දතෝ නිල්‌ලෝපං හරතෝ ඒකාගාරිකං කරෝතෝ පරිපන්‌ථේ තිට්‌ඨතෝ පරදාරං ගච්‌ඡතෝ මුසා භණතෝ, කරතෝ න කරීයති පාපං. ඛුරපරියන්‌තේන චේපි චක්‌කේන යෝ ඉමිස්‌සා පඨවියා පාණේ ඒකමංසඛලං ඒකමංසපුඤ්‌ජං කරෙය්‍ය, නත්‌ථි තතෝනිදානං පාපං, නත්‌ථි පාපස්‌ස ආගමෝ. දක්‌ඛිණඤ්චේපි ගංගාය තීරං ගච්‌ඡෙය්‍ය. හනන්‌තෝ ඝාතෙන්‌තෝ ඡින්‌දන්‌තෝ ඡේදාපෙන්‌තෝ පචන්‌තෝ පාචෙන්‌තෝ, නත්‌ථි තතෝනිදානං පාපං, නත්‌ථි පාපස්‌ස ආගමෝ. උත්‌තරඤ්චේපි ගං‌ගාය තීරං ගච්‌ඡෙය්‍ය, දදන්‌තෝ දාපෙන්‌තෝ යජන්‌තෝ යාජෙන්‌තෝ, නත්‌ථි තතෝනිදානං පුඤ්‌ඤං, නත්‌ථි පුඤ්‌ඤස්‌ස ආගමෝ. දානේන දමේන සංයමේන සච්‌චවජ්‌ජේන නත්‌ථි පුඤ්‌ඤං නත්‌ථි පුඤ්‌ඤස්‌ස ආගමෝති.
“පින්වත් මහණෙනි, කුමක් තිබුණොත්ද, කුමකට බැඳීමෙන්ද, කවර දෙයක බැසගැනීමෙන්ද මේ විදිහේ දෘෂ්ටියක් උපදින්නේ? ‘කරන කෙනාට, අනුන් ලවා කරවන කෙනාට, අනුන්ගේ අත්පා සිඳින කෙනාට, අනුන්ගේ අත්පා සිඳවන කෙනාට, අනුන්ව පෙළන කෙනාටත්, පෙළවන කෙනාටත්, අනුන්ව සෝකයට පත්කරන කෙනාටත්, කරවන කෙනාටත්, අනුන්ව වෙහෙසන කෙනාටත්, වෙහෙසවන කෙනාටත්, අනුන්ව කම්පා කරන කෙනාටත්, කම්පා කරවන කෙනාටත්, සතුන් මරණ කෙනාටත්, මරවන කෙනාටත්, නොදුන් දෙය සොරකම් කරන කෙනාටත්, සොරකම් කරවන කෙනාටත්, ගෙවල් බිඳින කෙනාටත්, බිඳවන කෙනාටත්, මං පහරන කෙනාටත්, මං පහරවන කෙනාටත්, එක් ගෙයක් වට කොට කොල්ලකන කෙනාටත්, මඟ රැක සිට කොල්ලකන කෙනාටත්, පරස්ත්‍රීන් කරා යන කෙනාටත්, බොරු කියන කෙනාටත්, ඒවා කරවන කෙනාටත්, එයින් පවක් නොකෙරෙයි. ඉතා තියුණු මුවහත් ඇති ආයුධයක් ගෙන මේ පොළොවෙහි සියලු සතුන් එකම මස්ගොඩක් බවට, එකම මස් පිණ්ඩයක් බවට පත් කෙරුවත්, ඒ හේතුවෙන් සිදුවෙන පවක් නෑ. පාපයෙහි නැවත පැමිණීමක් නෑ. ඉදින් වනසමින්, ඝාතනය කරවමින්, සිඳිමින්, සිඳවමින්, පෙළමින්, පෙළවමින් දකුණු ගං තෙර දක්වා ගියත් ඒ හේතුවෙන් සිදුවෙන පවක් නෑ. පාපයෙහි නැවත පැමිණීමක් නෑ. ඉදින් දන් දෙමින්, දෙවමින් යාග කරමින්, යාග කරවමින් උතුරු ගං තෙර දක්වා ගියත්, ඒ හේතුවෙන් සිදුවෙන පිනක් නෑ. පිනෙහි නැවත පැමිණීමක් නෑ. දානයෙන්, ඉන්ද්‍රිය දමනයෙන්, සීලසංවරයෙන්, සත්‍ය වචනයෙන් පිනක් ලැබෙන්නේ නෑ. පිනක ආපසු පැමිණීමක් නෑ’ කියලා.”
භගවම්මූලකා නෝ භන්තේ, ධම්‌මා ….(පෙ)….
“ස්වාමීනි, අපගේ මේ ධර්මය තියෙන්නේ භාග්‍යවතුන් වහන්සේ මුල් කරගෙනයි …. (පෙ) ….”
රූපේ ඛෝ භික්ඛවේ, සති රූපං උපාදාය රූපං අභිනිවිස්‌ස ඒවං දිට්‌ඨි උප්‌පජ්‌ජති. කරතෝ කාරයතෝ ….(පෙ)…. දානේන දමේන සංයමේන සච්‌චවජ්‌ජේන නත්‌ථි පුඤ්‌ඤං නත්‌ථි පුඤ්‌ඤස්‌ස ආගමෝති. වේදනාය සති ….(පෙ)…. සඤ්‌ඤාය සති ….(පෙ)…. සංඛාරේසු සති ….(පෙ)…. විඤ්ඤාණේ සති විඤ්‌ඤාණං උපාදාය විඤ්‌ඤාණං අභිනිවිස්‌ස ඒවං දිට්‌ඨි උප්‌පජ්‌ජති. කරතෝ කාරයතෝ ….(පෙ)…. සච්‌චවජ්‌ජේන නත්‌ථි පුඤ්‌ඤං නත්‌ථි පුඤ්‌ඤස්‌ස ආගමෝති.
“පින්වත් මහණෙනි, රූපය තිබුණොත් තමයි, රූපයට බැඳුණොත් තමයි, රූපයෙහි බැසගත්තොත් තමයි ඔය වගේ දෘෂ්ටියක් උපදින්නේ. ‘කරන කෙනාට, අනුන් ලවා කරවන කෙනාට …. (පෙ) …. දානයෙන්, ඉන්ද්‍රිය දමනයෙන්, සීලසංවරයෙන්, සත්‍ය වචනයෙන් පිනක් ලැබෙන්නේ නෑ. පිනක ආපසු පැමිණීමක් නෑ’ කියලා. විඳීම තිබුණොත් තමයි …. (පෙ) …. සඤ්ඤාව තිබුණොත් තමයි …. (පෙ) …. සංස්කාර තිබුණොත් තමයි …. (පෙ) …. විඤ්ඤාණය තිබුණොත් තමයි, විඤ්ඤාණයට බැඳුණොත් තමයි, විඤ්ඤාණයෙහි බැසගත්තොත් තමයි ඔය වගේ දෘෂ්ටියක් උපදින්නේ. ‘කරන කෙනාට, අනුන් ලවා කරවන කෙනාට …. (පෙ) …. සත්‍ය වචනයෙන් පිනක් ලැබෙන්නේ නෑ. පිනක ආපසු පැමිණීමක් නෑ’ කියලා.
තං කිං මඤ්‌ඤථ භික්ඛවේ, රූපං නිච්‌චං වා අනිච්‌චං වාති? අනිච්‌චං භන්තේ. ….(පෙ)….
පින්වත් මහණෙනි, මේ ගැන ඔබ කුමක්ද හිතන්නේ? රූපය නිත්‍ය දෙයක්ද? අනිත්‍ය දෙයක්ද?” “ස්වාමීනි, අනිත්‍යයි. …. (පෙ) ….”
අපි නු තං අනුපාදාය ඒවං දිට්‌ඨි උප්‌පජ්‌ජෙය්‍ය. කරතෝ කාරයතෝ ….(පෙ)…. නත්‌ථි පුඤ්‌ඤං නත්‌ථි පුඤ්‌ඤස්‌ස ආගමෝති? නෝ හේතං භන්තේ.
“එයට බැඳීමක් නැතුව, ඔය විදිහේ දෘෂ්ටියක් උපදීවිද? ‘කරන කෙනාට, අනුන් ලවා කරවන කෙනාට …. (පෙ) …. පිනක ආපසු පැමිණීමක් නෑ’ කියලා.” “ස්වාමීනි, එය නොවේ ම යි.”
වේදනා ….(පෙ)…. සඤ්‌ඤා ….(පෙ)…. සංඛාරා ….(පෙ)…. විඤ්‌ඤාණං ….(පෙ)…. යම්‌පිදං දිට්‌ඨං සුතං මුතං විඤ්‌ඤාතං පත්‌තං පරියේසිතං අනුවිචරිතං මනසා තම්‌පි නිච්‌චං වා අනිච්‌චං වාති? අනිච්‌චං භන්තේ. ….(පෙ)….
“වේදනාව …. (පෙ) …. සඤ්ඤාව …. (පෙ) …. සංස්කාර …. (පෙ) …. විඤ්ඤාණය …. (පෙ) …. යම් මේ දැකගන්නා ලද දෙයක් ඇද්ද, අසනා ලද දෙයක් ඇද්ද, දැනගත් ගඳ සුවඳක් ඇද්ද, විඳින ලද රසයක් ඇද්ද, දැනගත් පහසක් ඇද්ද, සිතන ලද යමක් ඇද්ද, පතන ලද දෙයක් ඇද්ද, සොයන ලද දෙයක් ඇද්ද, මනසින් හසුරුවන ලද යමක් ඇද්ද, එය පවා නිත්‍යයිද? අනිත්‍යයිද?” “ස්වාමීනි, අනිත්‍යයි.”
“යමක් වනාහී අනිත්‍ය නම් එය දුක් දෙයක්ද? සැප දෙයක්ද?” “ස්වාමීනි, දුකයි.”
යං පනානිච්චං දුක්ඛං විපරිණාමධම්මං අපි නු තං අනුපාදාය ඒවං දිට්‌ඨි උප්‌පජ්‌ජෙය්‍ය. කරතෝ කාරයතෝ ඡින්‌දතෝ ඡේදාපයතෝ පචතෝ පාචයතෝ සෝචතෝ සෝචාපයතෝ කිලමතෝ කිලමාපයතෝ ඵන්‌දතෝ ඵන්‌දාපයතෝ පාණමතිපාතයතෝ අදින්‌නං ආදියතෝ සන්‌ධිං ඡින්‌දතෝ නිල්‌ලෝපං හරතෝ ඒකාගාරිකං කරෝතෝ පරිපන්‌ථේ තිට්‌ඨතෝ පරදාරං ගච්‌ඡතෝ මුසා භණතෝ, කරතෝ න කරීයති පාපං. ඛුරපරියන්‌තේන චේපි චක්‌කේන යෝ ඉමිස්‌සා පඨවියා පාණේ ඒකමංසඛලං ඒකමංසපුඤ්‌ජං කරෙය්‍ය, නත්‌ථි තතෝනිදානං පාපං, නත්‌ථි පාපස්‌ස ආගමෝ. දක්‌ඛිණඤ්චේපි ගංගාය තීරං ගච්‌ඡෙය්‍ය, හනන්‌තෝ ඝාතෙන්‌තෝ ඡින්‌දන්‌තෝ ඡේදාපෙන්‌තෝ පචන්‌තෝ පාචෙන්‌තෝ, නත්‌ථි තතෝනිදානං පාපං, නත්‌ථි පාපස්‌ස ආගමෝ. උත්‌තරඤ්චේපි ගං‌ගාය තීරං ගච්‌ඡෙය්‍ය. දදන්‌තෝ දාපෙන්‌තෝ යජන්‌තෝ යාජෙන්‌තෝ, නත්‌ථි තතෝනිදානං පුඤ්‌ඤං, නත්‌ථි පුඤ්‌ඤස්‌ස ආගමෝ. දානේන දමේන සංයමේන සච්‌චවජ්‌ජේන නත්‌ථි පුඤ්‌ඤං නත්‌ථි පුඤ්‌ඤස්‌ස ආගමෝති? නෝ හේතං භන්තේ.
“යමක් වනාහී අනිත්‍ය නම්, දුක නම්, වෙනස්වන ධර්මතාවයට අයත් දෙයක් නම් එයට බැඳීමක් නැතුව, ඔය විදිහේ දෘෂ්ටියක් උපදීවිද? ‘කරන කෙනාට, අනුන් ලවා කරවන කෙනාට, අනුන්ගේ අත්පා සිඳින කෙනාට, අනුන්ගේ අත්පා සිඳවන කෙනාට, අනුන්ව පෙළන කෙනාටත්, පෙළවන කෙනාටත්, අනුන්ව සෝකයට පත්කරන කෙනාටත්, කරවන කෙනාටත්, අනුන්ව වෙහෙසන කෙනාටත්, වෙහෙසවන කෙනාටත්, අනුන්ව කම්පා කරන කෙනාටත්, කම්පා කරවන කෙනාටත්, සතුන් මරණ කෙනාටත්, මරවන කෙනාටත්, නොදුන් දෙය සොරකම් කරන කෙනාටත්, සොරකම් කරවන කෙනාටත්, ගෙවල් බිඳින කෙනාටත්, බිඳවන කෙනාටත්, මං පහරන කෙනාටත්, මං පහරවන කෙනාටත්, එක් ගෙයක් වට කොට කොල්ලකන කෙනාටත්, මඟරැක සිට කොල්ලකන කෙනාටත්, පරස්ත්‍රීන් කරා යන කෙනාටත්, බොරු කියන කෙනාටත්, ඒවා කරවන කෙනාටත්, එයින් පවක් නොකෙරෙයි. ඉතා තියුණු මුවහත් ඇති ආයුධයක් ගෙන මේ පොළොවෙහි සියලු සතුන් එකම මස්ගොඩක් බවට, එකම මස් පිණ්ඩයක් බවට පත් කෙරුවත්, ඒ හේතුවෙන් සිදුවෙන පවක් නෑ. පාපයෙහි නැවත පැමිණීමක් නෑ. ඉදින් වනසමින්, ඝාතනය කරවමින්, සිඳිමින්, සිඳවමින්, පෙළමින්, පෙළවමින් දකුණු ගං තෙර දක්වා ගියත් ඒ හේතුවෙන් සිදුවෙන පවක් නෑ. පාපයෙහි නැවත පැමිණීමක් නෑ. ඉදින් දන් දෙමින්, දෙවමින් යාග කරමින්, යාග කරවමින් උතුරු ගං තෙර දක්වා ගියත්, ඒ හේතුවෙන් සිදුවෙන පිනක් නෑ. පිනෙහි නැවත පැමිණීමක් නෑ. දානයෙන්, ඉන්ද්‍රිය දමනයෙන්, සීලසංවරයෙන්, සත්‍ය වචනයෙන් පිනක් ලැබෙන්නේ නෑ. පිනක ආපසු පැමිණීමක් නෑ’ කියලා.” “ස්වාමීනි, එය නොවේ ම යි.”
යතෝ ඛෝ භික්ඛවේ, අරියසාවකස්‌ස ඉමේසු ඡසු ඨානේසු කංඛා පහීනා හෝති, දුක්ඛේපිස්‌ස කංඛා පහීනා හෝති. දුක්ඛසමුදයේපිස්‌ස කංඛා පහීනා හෝති. දුක්ඛනිරෝධේපිස්‌ස කංඛා පහීනා හෝති. දුක්‌ඛනිරෝධගාමිනියා පටිපදායපිස්‌ස කංඛා පහීනා හෝති. අයං වුච්‌චති භික්ඛවේ, අරියසාවකෝ සෝතාපන්නෝ අවිනිපාතධම්මෝ නියතෝ සම්‌බෝධිපරායනෝති.
“පින්වත් මහණෙනි, යම් දවසක ආර්ය ශ්‍රාවකයා තුළ මේ (දිට්ඨ, සුත, මුත, විඤ්ඤාත, පත්තපරියේසිත, අනුවිචරිත යන) සය තැන පිළිබඳව ම සැකය ප්‍රහීණ වෙලා ගියා නම් ඔහුට ප්‍රහීණ වෙලා ගියේ දුක ගැන ඇති සැකයයි. ඔහුට ප්‍රහීණ වෙලා ගියේ දුකේ හටගැනීම ගැන ඇති සැකයයි. ඔහුට ප්‍රහීණ වෙලා ගියේ දුක නිරුද්ධ වීම ගැන ඇති සැකයයි. ඔහුට ප්‍රහීණ වෙලා ගියේ දුක නිරුද්ධ වීම පිණිස පවතින ප්‍රතිපදාව ගැන ඇති සැකයයි. පින්වත් මහණෙනි, මොහුට කියන්නේ සතර අපායෙහි නොවැටෙන ස්වභාවයෙන් යුතු, නියත වශයෙන් ම නිවන අවබෝධ කරගන්නා වූ, සෝතාපන්න ආර්ය ශ්‍රාවකයා කියලයි.”
සාදු! සාදු!! සාදු!!!
කරතෝ සූත්‍රය නිමා විය.
