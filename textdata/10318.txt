අංගුත්තර නිකාය
සත්තක නිපාතෝ
8. විනයවග්ගෝ
8. විනය වර්ගය
7.2.3.1. පඨම විනයධර සූත්‍රය
විනයධර භික්ෂුව ගැන වදාළ පළමු දෙසුම
(සාවත්ථිනිදානං)
සැවැත් නුවර දී ය …..
සත්තහි භික්ඛවේ, ධම්මේහි සමන්නාගතෝ භික්ඛු විනයධරෝ හෝති. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව විනයධරයෙක් වෙයි. ඒ කවර සත් කරුණකින් ද යත්;
ආපත්තිං ජානාති. අනාපත්තිං ජානාති. ලහුකං ආපත්තිං ජානාති. ගරුකං ආපත්තිං ජානාති. සීලවා හෝති පාතිමොක්ඛසංවරසංවුතෝ විහරති, ආචාරගෝචරසම්පන්නෝ අණුමත්තේසු වජ්ජේසු භයදස්සාවී, සමාදාය සික්ඛති සික්ඛාපදේසු චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී අකසිරලාභී. ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති.
ආපත්තිය දන්නේ ය. අනාපත්තිය දන්නේ ය. සුළු ආපත්තිය දන්නේ ය. බරපතල ආපත්තිය දන්නේ ය. සිල්වත් ව ප්‍රාතිමෝක්ෂ සංවරයෙන් සංවර ව යහපත් ඇවතුම් පැවතුම් ඇති ව, අණුමාත්‍ර වරදෙහි ත් බිය දකිමින් වාසය කරයි. සික පදයන්හි සමාදන් ව හික්මෙයි. ගැඹුරු චිත්ත දියුණුවෙන් යුතු මෙලොව ලබන සැප විහරණ ඇති සතරක් වූ ධ්‍යානයන් කැමති සේ, නිදුකින්, බහුල වශයෙන් ලබන්නේ ය. ආශ්‍රවයන් ක්ෂයයෙන් අනාශ්‍රව වූ චිත්ත විමුක්තිය ත් ප්‍රඥා විමුක්තිය ත් මෙලොවෙහිදී ම සිය විශිෂ්ට ඥානයෙන් සාක්ෂාත් කොට පැමිණ වාසය කරන්නේ ය.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛු විනයධරෝ හෝතීති.
මහණෙනි, මේ සත් කරුණෙන් සමන්විත වූ භික්ෂුව විනයධරයෙක් වෙයි.
සාදු! සාදු!! සාදු!!!
පඨම විනයධර සූත්‍රය නිමා විය.

7.2.3.2. දුතිය විනයධර සූත්‍රය
විනයධර භික්ෂුව ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
සත්තහි භික්ඛවේ, ධම්මේහි සමන්නාගතෝ භික්ඛු විනයධරෝ හෝති. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව විනයධරයෙක් වෙයි. ඒ කවර සත් කරුණකින් ද යත්;
ආපත්තිං ජානාති. අනාපත්තිං ජානාති. ලහුකං ආපත්තිං ජානාති. ගරුකං ආපත්තිං ජානාති. උභයානි ඛෝ පනස්ස පාතිමොක්ඛානි විත්ථාරේන ස්වාගතානි හොන්ති සුවිභත්තානි සුප්පවත්තීනි සුවිනිච්ඡිතානි සුත්තසෝ අනුබ්‍යඤ්ජනසෝ. චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී අකසිරලාභී. ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේවධම්මේ සයං අභිඤ්ඤා සච්ඡිකත්වා උපසම්පජ්ජ විහරති.
ආපත්තිය දන්නේ ය. අනාපත්තිය දන්නේ ය. සුළු ආපත්තිය දන්නේ ය. බරපතල ආපත්තිය දන්නේ ය. භික්ඛු – භික්ඛුණී ප්‍රාතිමෝක්ෂයෝ විස්තර වශයෙන්, විභාග වශයෙන්, යහපත් ලෙස පවත්වමින් සූත්‍ර වශයෙන් ද, ඛන්ධක පරිවාර වශයෙන් මනා විනිශ්චයෙන් යුතුව හොඳින් ප්‍රගුණ කරන ලද්දාහු ය. ගැඹුරු චිත්ත දියුණුවෙන් යුතු මෙලොව ලබන සැප විහරණ ඇති සතරක් වූ ධ්‍යානයන් කැමති සේ, නිදුකින්, බහුල වශයෙන් ලබන්නේ ය. ආශ්‍රවයන් ක්ෂයයෙන් අනාශ්‍රව වූ චිත්ත විමුක්තිය ත් ප්‍රඥා විමුක්තිය ත් මෙලොවෙහිදී ම සිය විශිෂ්ට ඥානයෙන් සාක්ෂාත් කොට පැමිණ වාසය කරන්නේ ය.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛු විනයධරෝ හෝතීති.
මහණෙනි, මේ සත් කරුණෙන් සමන්විත වූ භික්ෂුව විනයධරයෙක් වෙයි.
සාදු! සාදු!! සාදු!!!
දුතිය විනයධර සූත්‍රය නිමා විය.

7.2.3.3. තතිය විනයධර සූත්‍රය
විනයධර භික්ෂුව ගැන වදාළ තෙවෙනි දෙසුම
(සාවත්ථි නිදානං)
සැවැත් නුවර දී ය …..
සත්තහි භික්ඛවේ, ධම්මේහි සමන්නාගතෝ භික්ඛු විනයධරෝ හෝති. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව විනයධරයෙක් වෙයි. ඒ කවර සත් කරුණකින් ද යත්;
ආපත්තිං ජානාති. අනාපත්තිං ජානාති. ලහුකං ආපත්තිං ජානාති. ගරුකං ආපත්තිං ජානාති. විනයේ ඛෝ පන ඨිතෝ හෝති අසංහීරෝ. චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී අකසිරලාභී. ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති.
ආපත්තිය දන්නේ ය. අනාපත්තිය දන්නේ ය. සුළු ආපත්තිය දන්නේ ය. බරපතල ආපත්තිය දන්නේ ය. විනයෙහි ආපත්ති විනිශ්චයෙහිලා ස්ථිර ව සැක රහිත ව සිටියේ වෙයි. ගැඹුරු චිත්ත දියුණුවෙන් යුතු මෙලොව ලබන සැප විහරණ ඇති සතරක් වූ ධ්‍යානයන් කැමති සේ, නිදුකින්, බහුල වශයෙන් ලබන්නේ ය. ආශ්‍රවයන් ක්ෂයයෙන් අනාශ්‍රව වූ චිත්ත විමුක්තිය ත් ප්‍රඥා විමුක්තිය ත් මෙලොවෙහිදී ම සිය විශිෂ්ට ඥානයෙන් සාක්ෂාත් කොට පැමිණ වාසය කරන්නේ ය.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛු විනයධරෝ හෝතීති.
මහණෙනි, මේ සත් කරුණෙන් සමන්විත වූ භික්ෂුව විනයධරයෙක් වෙයි.
සාදු! සාදු!! සාදු!!!
තතිය විනයධර සූත්‍රය නිමා විය.

7.2.3.4. චතුත්ථ විනයධර සූත්‍රය
විනයධර භික්ෂුව ගැන වදාළ සිව්වෙනි දෙසුම
(සාවත්ථිනිදානං)
සැවැත් නුවර දී ය …..
සත්තහි භික්ඛවේ ධම්මේහි සමන්නාගතෝ භික්ඛු විනයධරෝ හෝති. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව විනයධරයෙක් වෙයි. ඒ කවර සත් කරුණකින් ද යත්;
ආපත්තිං ජානාති. අනාපත්තිං ජානාති. ලහුකං ආපත්තිං ජානාති. ගරුකං ආපත්තිං ජානාති. අනේකවිහිතං පුබ්බේනිවාසං අනුස්සරති. සෙය්‍යථීදං: ඒකම්පි ජාතිං ද්වේපි ජාතියෝ ....(පෙ).... ඉති සාකාරං සඋද්දේසං අනේකවිහිතං පුබ්බේනිවාසං අනුස්සරති. දිබ්බේන චක්ඛුනා විසුද්ධේන අතික්කන්තමානුසකේන ....(පෙ).... යථාකම්මූපගේ සත්තේ පජානාති. ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති.
ආපත්තිය දන්නේ ය. අනාපත්තිය දන්නේ ය. සුළු ආපත්තිය දන්නේ ය. බරපතල ආපත්තිය දන්නේ ය. නොයෙක් අයුරින් පෙර විසූ කඳ පිළිවෙල සිහි කරයි. එනම් එක් ජාතියක් ද, ජාති දෙකක් ද, ….(පෙ)…. මෙසේ කරුණු සහිත ව, සවිස්තර ව නොයෙක් අයුරින් පෙර විසූ කඳ පිළිවෙල සිහි කරයි. මිනිස් ඇස ඉක්මවා ගිය දිවැසින් ….(පෙ)…. කර්මානුරූප ව උපදින සත්වයන් දකියි. ආශ්‍රවයන් ක්ෂයයෙන් අනාශ්‍රව වූ චිත්ත විමුක්තිය ත් ප්‍රඥා විමුක්තිය ත් මෙලොවෙහිදී ම සිය විශිෂ්ට ඥානයෙන් සාක්ෂාත් කොට පැමිණ වාසය කරන්නේ ය.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛු විනයධරෝ හෝතීති.
මහණෙනි, මේ සත් කරුණෙන් සමන්විත වූ භික්ෂුව විනයධරයෙක් වෙයි.
සාදු! සාදු!! සාදු!!!
චතුත්ථ විනයධර සූත්‍රය නිමා විය.

7.2.3.5. පඨම විනයධරසෝභන සූත්‍රය
විනයධර සෝභන භික්ෂුව ගැන වදාළ පළමු දෙසුම
(සාවත්ථිනිදානං)
සැවැත් නුවර දී ය …..
සත්තහි භික්ඛවේ, ධම්මේහි සමන්නාගතෝ භික්ඛු විනයධරෝ සෝභති. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව විනයධර වූයේ සංඝයා ශෝභමාන කරන්නේ වෙයි. ඒ කවර සත් කරුණකින් ද යත්;
ආපත්තිං ජානාති, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති, සීලවා හෝති ....(පෙ).... සමාදාය සික්ඛති සික්ඛාපදේසු, චතුන්නං ඣානානං ....(පෙ).... අකසිරලාභී, ආසවානං ඛයා ....(පෙ).... සච්ඡිකත්වා උපසම්පජ්ජ විහරති.
ආපත්තිය දන්නේ ය. අනාපත්තිය දන්නේ ය. සුළු ආපත්තිය දන්නේ ය. බරපතල ආපත්තිය දන්නේ ය. සිල්වත් වූයේ ….(පෙ)…. සික පදයන්හි සමාදන් ව හික්මෙයි. ගැඹුරු චිත්ත දියුණුවෙන් යුතු මෙලොව ලබන සැප විහරණ ඇති සතරක් වූ ධ්‍යානයන් කැමති සේ, නිදුකින්, සුව සේ ලබන්නේ ය. ආශ්‍රවයන් ක්ෂයයෙන් ….(පෙ)…. සිය විශිෂ්ට ඥානයෙන් සාක්ෂාත් කොට පැමිණ වාසය කරන්නේ ය.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ භික්ඛු විනයධරෝ සෝභතීති.
මහණෙනි, මේ සත් කරුණෙන් සමන්විත වූ භික්ෂුව විනයධර වූයේ සංඝයා ශෝභමාන කරන්නේ වෙයි.
සාදු! සාදු!! සාදු!!!
පඨම විනයධරසෝභන සූත්‍රය නිමා විය.

7.2.3.6. දුතිය විනයධරසෝභන සූත්‍රය
විනයධර සෝභන භික්ෂුව ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
සත්තහි භික්ඛවේ, ධම්මේහි සමන්නාගතෝ භික්ඛු විනයධරෝ සෝභති. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව විනයධර වූයේ සංඝයා ශෝභමාන කරන්නේ වෙයි. ඒ කවර සත් කරුණකින් ද යත්;
ආපත්තිං ජානාති, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති. උභයානි ඛෝ පනස්ස පාතිමොක්ඛානි විත්ථාරේන ස්වාගතානි හොන්ති සුවිභත්තානි සුප්පවත්තීනි සුවිනිච්ඡිතානි සුත්තසෝ අනුබ්‍යඤ්ජනසෝ. චතුන්නං ඣානානං ....(පෙ).... අකසිරලාභී, ආසවානං ඛයා ....(පෙ).... සච්ඡිකත්වා උපසම්පජ්ජ විහරති.
ආපත්තිය දන්නේ ය. අනාපත්තිය දන්නේ ය. සුළු ආපත්තිය දන්නේ ය. බරපතල ආපත්තිය දන්නේ ය. භික්ඛු – භික්ඛුණී ප්‍රාතිමෝක්ෂයෝ විස්තර වශයෙන්, විභාග වශයෙන්, යහපත් ලෙස පවත්වමින් සූත්‍ර වශයෙන් ද, ඛන්ධක පරිවාර වශයෙන් මනා විනිශ්චයෙන් යුතුව හොඳින් ප්‍රගුණ කරන ලද්දාහු ය. ගැඹුරු චිත්ත දියුණුවෙන් යුතු මෙලොව ලබන සැප විහරණ ඇති සතරක් වූ ධ්‍යානයන් කැමති සේ, නිදුකින්, සුව සේ ලබන්නේ ය. ආශ්‍රවයන් ක්ෂයයෙන් ….(පෙ)…. සිය විශිෂ්ට ඥානයෙන් සාක්ෂාත් කොට පැමිණ වාසය කරන්නේ ය.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ විනයධරෝ සෝභතීති.
මහණෙනි, මේ සත් කරුණෙන් සමන්විත වූ භික්ෂුව විනයධර වූයේ සංඝයා ශෝභමාන කරන්නේ වෙයි.
සාදු! සාදු!! සාදු!!!
දුතිය විනයධරසෝභන සූත්‍රය නිමා විය.

7.2.3.7. තතිය විනයධරසෝභන සූත්‍රය
විනයධර සෝභන භික්ෂුව ගැන වදාළ තෙවෙනි දෙසුම
(සාවත්ථි නිදානං)
සැවැත් නුවර දී ය …..
සත්තහි භික්ඛවේ, ධම්මේහි සමන්නාගතෝ විනයධරෝ සෝභති. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව විනයධර වූයේ සංඝයා ශෝභමාන කරන්නේ වෙයි. ඒ කවර සත් කරුණකින් ද යත්;
ආපත්තිං ජානාති. අනාපත්තිං ජානාති. ලහුකං ආපත්තිං ජානාති. ගරුකං ආපත්තිං ජානාති. විනයේ ඛෝ පන ඨිතෝ හෝති අසංහීරෝ. චතුන්නං ඣානානං ....(පෙ).... අකසිරලාභී. ආසවානං ඛයා ....(පෙ).... සච්ඡිකත්වා උපසම්පජ්ජ විහරති.
ආපත්තිය දන්නේ ය. අනාපත්තිය දන්නේ ය. සුළු ආපත්තිය දන්නේ ය. බරපතල ආපත්තිය දන්නේ ය. විනයෙහි ආපත්ති විනිශ්චයෙහිලා ස්ථිර ව සැක රහිත ව සිටියේ වෙයි. ගැඹුරු චිත්ත දියුණුවෙන් යුතු මෙලොව ලබන සැප විහරණ ඇති සතරක් වූ ධ්‍යානයන් කැමති සේ, නිදුකින්, සුව සේ ලබන්නේ ය. ආශ්‍රවයන් ක්ෂයයෙන් ….(පෙ)…. සිය විශිෂ්ට ඥානයෙන් සාක්ෂාත් කොට පැමිණ වාසය කරන්නේ ය.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ විනයධරෝ සෝභතීති.
මහණෙනි, මේ සත් කරුණෙන් සමන්විත වූ භික්ෂුව විනයධර වූයේ සංඝයා ශෝභමාන කරන්නේ වෙයි.
සාදු! සාදු!! සාදු!!!
තතිය විනයධරසෝභන සූත්‍රය නිමා විය.

7.2.3.8. චතුත්ථ විනයධරසෝභන සූත්‍රය
විනයධර සෝභන භික්ෂුව ගැන වදාළ සිව්වෙනි දෙසුම
(සාවත්ථිනිදානං)
සැවැත් නුවර දී ය …..
සත්තහි භික්ඛවේ ධම්මේහි සමන්නාගතෝ විනයධරෝ සෝභති. කතමේහි සත්තහි:
මහණෙනි, සත් කරුණකින් සමන්විත වූ භික්ෂුව විනයධර වූයේ සංඝයා ශෝභමාන කරන්නේ වෙයි. ඒ කවර සත් කරුණකින් ද යත්;
ආපත්තිං ජානාති. අනාපත්තිං ජානාති. ලහුකං ආපත්තිං ජානාති. ගරුකං ආපත්තිං ජානාති. අනේකවිහිතං පුබ්බේනිවාසං අනුස්සරති. සෙය්‍යථීදං: ඒකම්පි ජාතිං ද්වේපි ජාතියෝ ....(පෙ).... ඉති සාකාරං සඋද්දේසං අනේකවිහිතං පුබ්බේනිවාසං අනුස්සරති. දිබ්බේන චක්ඛුනා විසුද්ධේන අතික්කන්තමානුසකේන ....(පෙ).... යථාකම්මූපගේ සත්තේ පජානාති. ආසවානං ඛයා ....(පෙ).... සච්ඡිකත්වා උපසම්පජ්ජ විහරති.
ආපත්තිය දන්නේ ය. අනාපත්තිය දන්නේ ය. සුළු ආපත්තිය දන්නේ ය. බරපතල ආපත්තිය දන්නේ ය. නොයෙක් අයුරින් පෙර විසූ කඳ පිළිවෙල සිහි කරයි. එනම් එක් ජාතියක් ද, ජාති දෙකක් ද, ….(පෙ)…. මෙසේ කරුණු සහිත ව, සවිස්තර ව නොයෙක් අයුරින් පෙර විසූ කඳ පිළිවෙල සිහි කරයි. මිනිස් ඇස ඉක්මවා ගිය දිවැසින් ….(පෙ)…. කර්මානුරූප ව උපදින සත්වයන් දකියි. ආශ්‍රවයන් ක්ෂයයෙන් අනාශ්‍රව වූ චිත්ත විමුක්තිය ත් ප්‍රඥා විමුක්තිය ත් මෙලොවෙහිදී ම සිය විශිෂ්ට ඥානයෙන් සාක්ෂාත් කොට පැමිණ වාසය කරන්නේ ය.
ඉමේහි ඛෝ භික්ඛවේ, සත්තහි ධම්මේහි සමන්නාගතෝ විනයධරෝ සෝභතීති.
මහණෙනි, මේ සත් කරුණෙන් සමන්විත වූ භික්ෂුව විනයධර වූයේ සංඝයා ශෝභමාන කරන්නේ වෙයි.
සාදු! සාදු!! සාදු!!!
චතුත්ථ විනයධරසෝභන සූත්‍රය නිමා විය.

7.2.3.9. සත්ථුසාසන සූත්‍රය
ශාස්තෘ ශාසනය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
අථ ඛෝ ආයස්මා උපාලි, යේන භගවා තේනුපසංකමි. තේනුපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා උපාලි භගවන්තං ඒතදවෝච:
එකල්හී ආයුෂ්මත් උපාලි තෙරණුවෝ භාග්‍යවතුන් වහන්සේ වෙත පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස් හිඳගත්හ. එකත්පස් ව හුන් ආයුෂ්මත් උපාලි තෙරණුවෝ භාග්‍යවතුන් වහන්සේට මෙය පැවසූහ.
සාධු මේ භන්තේ, භගවා සංඛිත්තේන ධම්මං දේසේතු යං අහං භගවතෝ ධම්මං සුත්වා ඒකෝ වූපකට්ඨෝ අප්පමත්තෝ ආතාපී පහිතත්තෝ විහරෙය්‍යන්ති.
“ස්වාමීනී, මම භාග්‍යවතුන් වහන්සේගෙන් යම් ධර්මයක් අසා තනි ව හුදෙකලා වී අප්‍රමාදී ව කෙලෙස් තවන වෙර ඇති ව, කාය ජීවිත දෙකෙහි අපේක්ෂා රහිත ව වාසය කරන්නෙම් නම්, භාග්‍යවතුන් වහන්සේ මා හට එබඳු වූ ධර්මයක් දේශනා කරන සේක් නම් යහපති.”
යේ ඛෝ ත්වං උපාලි ධම්මේ ජානෙය්‍යාසි “ඉමේ ධම්මා න ඒකන්තනිබ්බිදාය විරාගාය නිරෝධාය උපසමාය අභිඤ්ඤාය සම්බෝධාය නිබ්බානාය සංවත්තන්තී”ති, ඒකංසේනුපාලි ධාරෙය්‍යාසි: නේසෝ ධම්මෝ, නේසේ විනයෝ, නේතං සත්ථුසාසනන්ති. යේ ච ඛෝ ත්වං උපාලි, ධම්මේ ජානෙය්‍යාසි: “ඉමේ ධම්මා ඒකන්තනිබ්බිදාය විරාගාය නිරෝධාය උපසමාය අභිඤ්ඤාය සම්බෝධාය නිබ්බානාය සංවත්තන්තී”ති, ඒකංසේනුපාලි, ධාරෙය්‍යාසි: ඒසෝ ධම්මෝ, ඒසෝ විනයෝ, ඒතං සත්ථුසාසනන්ති.
“උපාලි, ඔබ යම් ධර්මයක් දන්නේ නම් ‘මේ ධර්මයෝ ඒකාන්තයෙන් ම අවබෝධයෙන් කළකිරීම පිණිස ත්, විරාගය පිණිස ත්, නිරෝධය පිණිස ත්, සංසිඳීම පිණිස ත්, විශිෂ්ට ඥානය පිණිස ත්, මාර්ගඵලාවබෝධය පිණිස ත්, නිවන පිණිස ත් නොපවතින්නාහු යැයි’ එකල්හී උපාලි, ඒකාන්තයෙන් දරාගත යුත්තේ මෙය ධර්මය නොවේ ය, මෙය විනය නොවේ ය, මෙය ශාස්තෘ ශාසනය නොවේ ය කියා ය.
උපාලි, ඔබ යම් ධර්මයක් දන්නේ නම් ‘මේ ධර්මයෝ ඒකාන්තයෙන් ම අවබෝධයෙන් කළකිරීම පිණිස ත්, විරාගය පිණිස ත්, නිරෝධය පිණිස ත්, සංසිඳීම පිණිස ත්, විශිෂ්ට ඥානය පිණිස ත්, මාර්ගඵලාවබෝධය පිණිස ත්, නිවන පිණිස ත් පවතින්නාහු යැයි’ එකල්හී උපාලි, ඒකාන්තයෙන් දරාගත්තේ යුත්තේ මෙය ධර්මය ය, මෙය විනය ය, මෙය ශාස්තෘ ශාසනය ය කියා ය.”
සාදු! සාදු!! සාදු!!!
සත්ථුසාසන සූත්‍රය නිමා විය.

7.2.3.10. අධිකරණසමථ සූත්‍රය
ආරවුල් සංසිඳවීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමේ භික්ඛවේ, අධිකරණසමථ ධම්මා උප්පන්නුප්පන්නානං අධිකරණානං සමථාය වූපසමාය. කතමේ සත්ත:
මහණෙනි, උපනුපන් ආරවුල් සංසිඳවීම පිණිස, වඩා ත් සංසිඳවීම පිණිස මේ අධිකරණ සමථ සතක් ඇත්තේ ය. ඒ කවර සතක් ද යත්;
සම්මුඛා විනයෝ දාතබ්බෝ, සතිවිනයෝ දාතබ්බෝ, අමූළ්හවිනයෝ දාතබ්බෝ, පටිඤ්ඤාත කරණං දාතබ්බං, යේභුය්‍යසිකා දාතබ්බා, තස්සපාපිය්‍යසිකා දාතබ්බා, තිණවත්ථාරකෝ දාතබ්බෝ.
මුණගැසී සාකච්ඡා කොට විසඳීම නම් වූ සම්මුඛාවිනය දිය යුත්තේ ය. සිහිය උපදවා විසඳීම නම් වූ සතිවිනය දිය යුත්තේ ය. මුළා වූ කරුණු සාකච්ඡා කොට විසඳීම නම් වූ අමූළ්හවිනය දිය යුත්තේ ය. ප්‍රතිඥාවෙන් විසඳීම නම් වූ පටිඤ්ඤාතකරණය දිය යුත්තේ ය. අර්බුද අවස්ථාවන්හීදී ධර්මවාදී මතය ස්ථාපිත කිරීම නම් වූ යේභුය්‍යසිකාව දිය යුත්තේ ය. සංඝයා වෙතින් බැහැර කිරීමෙන් හෝ සංඝයා වෙතට ගැනීමෙන් හෝ විසඳීම නම් වූ තස්සපාපිය්‍යසිකාව දිය යුත්තේ ය. කොහෙත් ම විසඳාගත නොහැකි වූ දෙය අසුචියක් තණරොඩු ආදිය දමා වැසීම සෙයින් තිණවත්ථාරකය දිය යුත්තේ ය.
ඉමේ ඛෝ භික්ඛවේ, සත්ත අධිකරණසමථා ධම්මා උප්පන්නුප්පන්නානං අධිකරණානං සමථාය වූපසමායාති.
මහණෙනි, උපනුපන් ආරවුල් සංසිඳවීම පිණිස, වඩා ත් සංසිඳවීම පිණිස මේ අධිකරණ සමථ සතක් ඇත්තේ ය.
සාදු! සාදු!! සාදු!!!
අධිකරණසමථ සූත්‍රය නිමා විය.
විනයවග්ගෝ තතියෝ.
තෙවෙනි විනය වර්ගය අවසන් විය.
තස්සුද්දානං:
එහි පිළිවෙල උද්දානයයි :
චතුරෝ විනයධරා චතුරෝ විනයධරසෝභනා හොන්ති
සාසනං තතියවග්ගේ දසුපාලි අධිකරණසමථේනාති
විනයධර සූත්‍ර සතර, විනයධරසෝභන සූත්‍ර සතර, සත්ථුසාසන සූත්‍රය සහ අධිකරණ සමථ සූත්‍රය වශයෙන් මෙහි සූත්‍ර දශයකි.
