අංගුත්තර නිකාය
පඤ්චක නිපාතෝ
5.3.2.8. මිච්ඡා දිට්ඨික සුත්තං
5.3.2.8. මිසදිටු ගත් භික්ෂුණිය ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතා භික්ඛුනී යථාභතං නික්ඛිත්තා ඒවං නිරයේ. කතමේහි පඤ්චහි:
මහණෙනි, පස් කරුණකින් යුක්ත වූ භික්ෂුණිය ඔසොවාගෙන පැමිණි බරක් බිම තබන සෙයින් නිරයෙහි උපදින්නී ය. ඒ කවර පස් කරුණකින් ද යත්;
අනනුවිච්ච අපරියෝගාහෙත්වා අවණ්ණාරහස්ස වණ්ණං භාසති, අනනුවිච්ච අපරියෝගාහෙත්වා වණ්ණාරහස්ස අවණ්ණං භාසති, මිච්ඡාදිට්ඨිකා ච හෝති, මිච්ඡාසංකප්පා ච, සද්ධාදෙය්‍යං විනිපාතේති.
(1). නොදැන නොවිමසා ගුණ නොකිව යුත්තාගේ ගුණ කියන්නී වෙයි. (2). නොදැන නොවිමසා ගුණ කිව යුත්තාගේ නුගුණ කියන්නී වෙයි. (3). මිසදිටු ගත්තී වෙයි. (4). මිථ්‍යා සංකල්ප ඇත්තී වෙයි. (5). ශ්‍රද්ධාවෙන් පූජා කළ දෙය නාස්ති කරන්නී වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතා භික්ඛුනී යථාභතං නික්ඛිත්තා ඒවං නිරයේ.
මහණෙනි, මේ පස් කරුණෙන් යුක්ත වූ භික්ෂුණිය ඔසොවාගෙන පැමිණි බරක් බිම තබන සෙයින් නිරයෙහි උපදින්නී ය.
පඤ්චහි භික්ඛවේ ධම්මේහි සමන්නාගතා භික්ඛුනී යථාභතං නික්ඛිත්තා ඒවං සග්ගේ. කතමේහි පඤ්චහි:
මහණෙනි, පස් කරුණකින් යුක්ත වූ භික්ෂුණිය ඔසොවාගෙන පැමිණි බරක් බිම තබන සෙයින් සුගතියෙහි උපදින්නී ය. ඒ කවර පස් කරුණකින් ද යත්;
අනුවිච්ච පරියෝගාහෙත්වා අවණ්ණාරහස්ස අවණ්ණං භාසති, අනුවිච්ච පරියෝගාහෙත්වා වණ්ණාරහස්ස වණ්ණං භාසති, සම්මාදිට්ඨිකා ච හෝති, සම්මාසංකප්පා ච, සද්ධාදෙය්‍යං න විනිපාතේති.
(1). දැන විමසා නුගුණ කිව යුත්තාගේ නුගුණ කියන්නී වෙයි. (2). දැන විමසා ගුණ කිව යුත්තාගේ ගුණ කියන්නී වෙයි. (3). සම්දිටු ගත්තී වෙයි. (4). සම්මා සංකල්ප ඇත්තී වෙයි. (5). ශ්‍රද්ධාවෙන් පූජා කළ දෙය නාස්ති නොකරන්නී වෙයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතා භික්ඛුනී යථාභතං නික්ඛිත්තා ඒවං සග්ගේති.
මහණෙනි, මේ පස් කරුණෙන් යුක්ත වූ භික්ෂුණිය ඔසොවාගෙන පැමිණි බරක් බිම තබන සෙයින් සුගතියෙහි උපදින්නී ය.
සාදු! සාදු!! සාදු!!!
මිච්ඡාදිට්ඨික සූත්‍රය නිමා විය.
