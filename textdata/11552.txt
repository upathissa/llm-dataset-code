අංගුත්තර නිකාය
දසක නිපාතෝ
10.4.2.5. පඨම අධම්ම සුත්තං
10.4.2.5. අධර්මය ගැන වදාළ පළමු දෙසුම
අධම්මෝ ච භික්ඛවේ වේදිතබ්බෝ අනත්ථෝ ච, ධම්මෝ ච වේදිතබ්බෝ අත්ථෝ ච. අධම්මඤ්ච විදිත්වා අනත්ථඤ්ච, ධම්මඤ්ච විදිත්වා අත්ථඤ්ච යථා ධම්මෝ යථා අත්ථෝ තථා පටිපජ්ජිතබ්බං.
“මහණෙනි, අධර්මය ත්, අයහපත ත් දත යුත්තේ ය. ධර්මය ත්, යහපත ත් දත යුත්තේ ය. අධර්මය ත්, අයහපත ත් දැන, ධර්මය ත්, යහපත ත් දැන යම් සේ ධර්මය වෙයි ද, යම් සේ යහපත වෙයි ද එසේ පිළිපැදිය යුත්තේ ය.
කතමෝ ච භික්ඛවේ අධම්මෝ ච අනත්ථෝ ච.
පාණාතිපාතෝ, අදින්නාදානං, කාමේසු මිච්ඡාචාරෝ, මුසාවාදෝ, පිසුනාවාචා, ඵරුසාවාචා, සම්ඵප්පලාපෝ, අභිජ්ඣා, ව්‍යාපාදෝ, මිච්ඡාදිට්ඨි. අයං වුච්චති භික්ඛවේ අධම්මෝ ච අනත්ථෝ ච.
මහණෙනි, අධර්මය ත්, අයහපත ත් කුමක්ද? ප්‍රාණඝාතය ය, සොරකම ය, වැරදි කාම සේවනය ය, බොරු කීම ය, කේලාම් කීම ය, දරුණු වචන කීම ය, නිසරු දේ කීම ය, අන් සතු දේට ආසා කිරීම ය, ද්වේෂය ය, වැරදි දෘෂ්ටිය ය. මහණෙනි, මෙය අධර්මය ද, අයහපත ද යැයි කියනු ලැබේ.
කතමෝ ච භික්ඛවේ ධම්මෝ ච අත්ථෝ ච:
පාණාතිපාතා වේරමණී, අදින්නාදානා වේරමණී, කාමේසු මිච්ඡාචාරා වේරමණී, මුසාවාදා වේරමණී, පිසුනාය වාචාය වේරමණී, ඵරුසාය වාචාය වේරමණී, සම්ඵප්පලාපා වේරමණී, අනභිජ්ඣා, අව්‍යාපාදෝ, සම්මාදිට්ඨි, අයං වුච්චති භික්ඛවේ ධම්මෝ ච අත්ථෝ ච.
මහණෙනි, ධර්මය ත්, යහපත ත් කුමක්ද? ප්‍රාණඝාතයෙන් වැළකීම ය, සොරකමෙන් වැළකීම ය, වැරදි කාම සේවනයෙන් වැළකීම ය, බොරු කීමෙන් වැළකීම ය, කේලාම් කීමෙන් වැළකීම ය, දරුණු වචන කීමෙන් වැළකීම ය, නිසරු දේ කීමෙන් වැළකීම ය, අන් සතු දේට ආසා නැතිකම ය, අද්වේෂය ය, නිවැරදි දෘෂ්ටිය ය. මහණෙනි, මෙය ධර්මය ද, යහපත ද යැයි කියනු ලැබේ.
අධම්මෝ ච භික්ඛවේ වේදිතබ්බෝ අනත්ථෝ ච, ධම්මෝ ච වේදිතබ්බෝ අත්ථෝ ච, අධම්මඤ්ච විදිත්වා අනත්ථඤ්ච ධම්මඤ්ච විදිත්වා අත්ථඤ්ච යථා ධම්මෝ යථා අත්ථෝ තථා පටිපජ්ජිතබ්බන්ති ඉති යං තං වුත්තං, ඉදමේතං පටිච්ච වුත්තන්ති.
මහණෙනි, අධර්මය ත්, අයහපත ත් දත යුත්තේ ය. ධර්මය ත්, යහපත ත් දත යුත්තේ ය. අධර්මය ත්, අයහපත ත් දැන, ධර්මය ත්, යහපත ත් දැන යම් සේ ධර්මය වෙයි ද, යම් සේ යහපත වෙයි ද එසේ පිළිපැදිය යුත්තේ යැයි යමක් පවසන ලද්දේ ද එය කියන ලද්දේ මේ සඳහා ය.
සාදු! සාදු!! සාදු!!!
පඨම අධම්ම සූත්‍රය නිමා විය.
