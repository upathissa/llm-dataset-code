අංගුත්තර නිකාය
පඤ්චක නිපාතෝ
5.1.1.9. පඨම අගාරව සුත්තං
5.1.1.9. ගෞරව නැතිකම ගැන වදාළ පළමු දෙසුම
පඤ්චහි භික්ඛවේ ධම්මේහි සමන්නාගතෝ භික්ඛු අගාරවෝ අප්පතිස්සෝ චවති, නප්පතිට්ඨාති සද්ධම්මේ. කතමේහි පඤ්චහි:

මහණෙනි, පස් කරුණකින් සමන්විත වූ භික්ෂුව ගෞරව නැත්තේ, යටහත් පැවතුම් නැත්තේ නිවන් මගින් චුත වෙයි. සද්ධර්මය තුළ නොපිහිටයි. ඒ කවර කරුණු පසකින් ද යත්;
අස්සද්ධෝ භික්ඛවේ භික්ඛු අගාරවෝ අප්පතිස්සෝ චවති, නප්පතිට්ඨාති සද්ධම්මේ. අහිරිකෝ භික්ඛවේ භික්ඛු ....(පෙ).... අනොත්තප්පී භික්ඛවේ භික්ඛු ....(පෙ).... කුසීතෝ භික්ඛවේ භික්ඛු ....(පෙ).... දුප්පඤ්ඤෝ භික්ඛවේ භික්ඛු අගාරවෝ අප්පතිස්සෝ චවති, නප්පතිට්ඨාති සද්ධම්මේ.
මහණෙනි, ශ්‍රද්ධා රහිත වූ භික්ෂුව ගෞරව නැත්තේ, යටහත් පැවතුම් නැත්තේ නිවන් මගින් චුත වෙයි. සද්ධර්මය තුළ නොපිහිටයි. මහණෙනි, කුසල් දහම් පිරිහීම ගැන ලැජ්ජාව නැති භික්ෂුව ….(පෙ)…. මහණෙනි, කුසල් දහම් පිරිහීම ගැන භය නැති භික්ෂුව ….(පෙ)…. මහණෙනි, කුසීත වූ භික්ෂුව ….(පෙ)…. මහණෙනි, ප්‍රඥාව රහිත වූ භික්ෂුව ගෞරව නැත්තේ, යටහත් පැවතුම් නැත්තේ නිවන් මගින් චුත වෙයි. සද්ධර්මය තුළ නොපිහිටයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ භික්ඛු අගාරවෝ අප්පතිස්සෝ චවති, නප්පතිට්ඨාති සද්ධම්මේ.
මහණෙනි, මේ පස් කරුණෙන් සමන්විත වූ භික්ෂුව ගෞරව නැත්තේ, යටහත් පැවතුම් නැත්තේ නිවන් මගින් චුත වෙයි. සද්ධර්මය තුළ නොපිහිටයි.
පඤ්චහි භික්ඛවේ ධම්මේහි සමන්නාගතෝ භික්ඛු සගාරවෝ සප්පතිස්සෝ න චවති, පතිට්ඨාති සද්ධම්මේ. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව ගෞරව ඇත්තේ, යටහත් පැවතුම් ඇත්තේ නිවන් මගින් චුත නොවෙයි. සද්ධර්මය තුළ පිහිටයි. ඒ කවර කරුණු පසකින් ද යත්;
සද්ධෝ භික්ඛවේ භික්ඛු සගාරවෝ සප්පතිස්සෝ න චවති පතිට්ඨාති සද්ධම්මේ. හිරිමා භික්ඛවේ භික්ඛු ....(පෙ).... ඔත්තප්පී භික්ඛවේ භික්ඛු ....(පෙ).... ආරද්ධවිරියෝ භික්ඛවේ භික්ඛු ....(පෙ).... සප්පඤ්ඤෝ භික්ඛවේ භික්ඛු සගාරවෝ සප්පතිස්සෝ න චවති, පතිට්ඨාති සද්ධම්මේ.
මහණෙනි, ශ්‍රද්ධාවන්ත වූ භික්ෂුව ගෞරව ඇත්තේ, යටහත් පැවතුම් ඇත්තේ නිවන් මගින් චුත නොවෙයි. සද්ධර්මය තුළ පිහිටයි. මහණෙනි, කුසල් දහම් පිරිහීම ගැන ලැජ්ජාව ඇති භික්ෂුව ….(පෙ)…. මහණෙනි, කුසල් දහම් පිරිහීම ගැන භය ඇති භික්ෂුව ….(පෙ)…. මහණෙනි, පටන්ගත් වීරිය ඇති භික්ෂුව ….(පෙ)…. මහණෙනි, ප්‍රඥාවන්ත වූ භික්ෂුව ගෞරව ඇත්තේ, යටහත් පැවතුම් ඇත්තේ නිවන් මගින් චුත නොවෙයි. සද්ධර්මය තුළ පිහිටයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ භික්ඛු සගාරවෝ සප්පතිස්සෝ න චවති, පතිට්ඨාති සද්ධම්මේති.
මහණෙනි, මේ පස් කරුණෙන් සමන්විත වූ භික්ෂුව ගෞරව ඇත්තේ, යටහත් පැවතුම් ඇත්තේ නිවන් මගින් චුත නොවෙයි. සද්ධර්මය තුළ පිහිටයි.
සාදු! සාදු!! සාදු!!!
පඨම අගාරව සූත්‍රය නිමා විය.
