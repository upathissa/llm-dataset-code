අංගුත්තර නිකාය
දසක නිපාතෝ
10.1.1.10. විජ්ජා සුත්තං
10.1.1.10. ත්‍රිවිද්‍යාව ගැන වදාළ දෙසුම
(සාවත්ථියං)
සැවැත් නුවර දී ය ………………
සද්ධෝ ච භික්ඛවේ භික්ඛු හෝති නෝ ච සීලවා ඒවං සෝ තේනංගේන අපරිපූරෝ හෝති, තේන තං අංගං පරිපූරේතබ්බං “කින්නාහං සද්ධෝ ච අස්සං සීලවා චා”ති.
යතෝ ච ඛෝ භික්ඛවේ භික්ඛු සද්ධෝ ච හෝති සීලවා ච ඒවං සෝ තේනංගේන පරිපූරෝ හෝති.
මහණෙනි, භික්ෂුව ශ්‍රද්ධාවන්ත වූයේ ත් වෙයි. එනමුදු සිල්වත් වූයේ නොවෙයි. මේ අයුරින් ඔහු ඒ අංගයෙන් අසම්පූර්ණ වෙයි. ඒ භික්ෂුව විසින් ‘මම් සැදැහැවතෙකුත් වී සිල්වතෙකුත් වී සිටින්නේ කෙසේදැ’යි ඒ අංගය සම්පූර්ණ කළ යුතු ය. මහණෙනි, යම් කලෙක භික්ෂුව සැදැහැවත් වූයේ ත් වේ ද, සිල්වත් වූයේ ත් වේ ද, මෙසේ ඔහු ඒ අංගයෙන් සම්පූර්ණ වූයේ වේ.
සද්ධෝ ච භික්ඛවේ භික්ඛු හෝති සීලවා ච නෝ ච බහුස්සුතෝ ....(පෙ).... බහුස්සුතෝ ච නෝ ච ධම්මකථිකෝ - ධම්මකථිකෝ ච නෝ ච පරිසාවචරෝ - පරිසාවචරෝ ච නෝ ච විසාරදෝ පරිසාය ධම්මං දේසේති - විසාරදෝ ච පරිසාය ධම්මං දේසේති නෝ ච විනයධරෝ - විනයධරෝ ච නෝ ච අනේකවිහිතං පුබ්බේනිවාසං අනුස්සරති, සෙය්‍යථීදං: ඒකම්පි ජාතිං ද්වේපි ජාතියෝ ....(පෙ).... ඉති සාකාරං සඋද්දේසං අනේකවිහිතං පුබ්බේනිවාසං අනුස්සරති ....(පෙ).... නෝ ච දිබ්බේන චක්ඛුනා විසුද්ධේන අතික්කන්තමානුසකේන ....(පෙ).... යථාකම්මූපගේ සත්තේ පජානාති, නෝ ච ආසවානං ඛයා ....(පෙ).... සචිඡිකත්වා උපසම්පජ්ජ විහරති, ඒවං සෝ තේනංගේන අපරිපූරෝ හෝති.
මහණෙනි, භික්ෂුව ශ්‍රද්ධාවන්ත වූයේ ත් වෙයි. ….(පෙ)…. සිල්වත් වූයේ ත් වෙයි. එනමුදු ධර්මය බොහෝ කොට නොඅසන ලද්දේ වෙයි. ….(පෙ)…. ධර්මය බොහෝ කොට අසන ලද්දේ ත් වෙයි. එනමුදු ධර්ම කථිකයෙක් නොවෙයි. ….(පෙ)…. ධර්ම කථිකයෙක් ද වෙයි. එනමුදු පිරිස අතර නොසිටින්නේ වෙයි. ….(පෙ)…. පිරිස අතර සිටින්නේ ද වෙයි. එනමුදු පිරිස් මැද විශාරද ව ධර්මය නොදෙසන්නේ වෙයි. ….(පෙ)…. පිරිස් මැද විශාරද ව ධර්මය දෙසන්නේ ද වෙයි. එනමුදු විනයධරයෙක් නොවෙයි. ….(පෙ)…. විනයධරයෙක් ද වෙයි. එනමුදු නොයෙක් අයුරු ඇති පෙර විසූ කඳ පිළිවෙල සිහි නොකරන්නේ වෙයි. එනම් එක උපතක් ද, උපත් දෙකක් ද, ….(පෙ)…. මෙසේ ආකාර සහිත වූ සවිස්තර වූ නොයෙක් අයුරු ඇති පෙර විසූ කඳ පිළිවෙල සිහි කරන්නේ වෙයි. ….(පෙ)….. නොයෙක් අයුරු ඇති පෙර විසූ කඳ පිළිවෙල සිහි කරන්නේ වෙයි. එනම් එක උපතක් ද, උපත් දෙකක් ද, ….(පෙ)…. මෙසේ ආකාර සහිත වූ, සවිස්තර වූ, නොයෙක් අයුරු ඇති පෙර විසූ කඳ පිළිවෙල සිහිකරන්නේ වෙයි. එනමුදු මිනිස් දැක්ම ඉක්මවා ගිය විශුද්ධ වූ දිවැස් නුවණින් ….(පෙ)…. කර්මානුරූප ව මැරෙන ඉපදෙන සතුන් නොදකින්නේ වෙයි. ….(පෙ)…. මිනිස් දැක්ම ඉක්මවා ගිය විශුද්ධ වූ දිවැස් නුවණින් ….(පෙ)…. කර්මානුරූප ව මැරෙන ඉපදෙන සතුන් දකින්නේ වෙයි. එනමුදු ආශ්‍රවයන් ක්ෂය වීමෙන් ලබන ආශ්‍රව රහිත චිත්ත විමුක්තිය ත්, ප්‍රඥා විමුක්තිය ත් මේ ජීවිතයේ දී ම තම විශිෂ්ට නුවණින් අත්දැක එයට පැමිණ වාසය නොකරන්නේ වෙයි.
තේන තං අංගං පරිපූරේතබ්බං “කින්නාහං සද්ධෝ ච අස්සං සීලවා ච බහුස්සුතෝ ච ධම්මකථිකෝ ච පරිසාවචරෝ ච විසාරදෝ ච පරිසාය ධම්මං දේසෙය්‍යං, විනයධරෝ ච අනේකවිහිතඤ්ච පුබ්බේනිවාසං අනුස්සරෙය්‍යං, සෙය්‍යථීදං: ඒකම්පි ජාතිං ද්වේපි ජාතියෝ -පේ ඉති සාකාරං සඋද්දේසං අනේකවිහිතං පුබ්බේනිවාසං අනුස්සරෙය්‍යං , දිබ්බේන ච චක්ඛුනා විසුද්ධේන අතික්කන්තමානුසකේන ....(පෙ).... යථාකම්මූපගේ සත්තේ පජානෙය්‍යං, ආසවානඤ්ච ඛයා ....(පෙ).... සච්ඡිකත්වා උපසම්පජ්ජ විහරෙය්‍යන්ති.
මේ අයුරින් ඔහු ඒ අංගයෙන් අසම්පූර්ණ වෙයි. ඒ භික්ෂුව විසින් ‘කෙසේ නම් මම් සැදැහැවතෙකු ව, සිල්වතෙකු ව, ධර්මයෙහි බොහෝ ඇසූ පිරූ තැන් ඇති ව, ධර්මකථික ව, පිරිස් අතර සිටිමින්, විශාරද ව පිරිස් මැද දහම් දෙසමින්, විනයධර ව, නොයෙක් අයුරු ඇති පෙර විසූ කඳ පිළිවෙල සිහි කරමින්, එනම් එක උපතක් ද, උපත් දෙකක් ද, ….(පෙ)…. මෙසේ ආකාර සහිත වූ, සවිස්තර වූ නෙයෙක් අයුරු ඇති පෙර විසූ කඳ පිළිවෙල සිහිකරමින්, ….(පෙ)…. මිනිස් දැක්ම ඉක්මවා ගිය විශුද්ධ වූ දිවැස් නුවණින් ….(පෙ)…. කර්මානුරූප ව මැරෙන ඉපදෙන සතුන් දකිමින්, ආශ්‍රවයන් ක්ෂය කොට අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් විශිෂ්ට වූ නුවණින් මේ ජීවිතයේ දී ම ලබා එයට සමවදිමින් සිටින්නෙම් දැ’යි ඒ අංගය සම්පූර්ණ කළ යුතු ය.
යතෝ ච ඛෝ භික්ඛවේ භික්ඛු සද්ධෝ ච හෝති සීලවා ච බහුස්සුතෝ ච ධම්මකථිකෝ ච පරිසාවචරෝ ච විසාරදෝ ච පරිසාය ධම්මං දේසේති, විනයධරෝ ච අනේකකවිහිතං පුබ්බේනිවාසං අනුස්සරති, සෙය්‍යථීදං: ඒකම්පි ජාතිං ද්වේපි ජාතියෝ ....(පෙ).... ඉති සාකාරං සඋද්දේසං අනේකවිහිතං පුබ්බේනිවාසං අනුස්සරති. දිබ්බේන ච චක්ඛුනා විසුද්ධේන අතික්කන්තමානුසකේන ....(පෙ).... යථාකම්මූපගේ සත්තේ පජානාති. ආසවානඤ්ච ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේවධම්මේ සයං අභිඤ්ඤා සච්ඡිකත්වා උපසම්පජ්ජ විහරති, ඒවං සෝ තේනංගේන පරිපූරෝ හෝති.
මහණෙනි, යම් කලෙක භික්ෂුව සැදැහැවත් වූයේ ත් වේ ද, සිල්වත් වූයේ ත් වේ ද, ධර්මයෙහි බොහෝ ඇසූ පිරූ තැන් ඇති වූයේ ත් ද, ධර්මකථික වූයේ ත් ද, පිරිස් අතර සිටියේ ත් වේ ද, විශාරද ව පිරිස් මැද දහම් දෙසන්නේ ත් වේ ද, විනයධර වූයේ ත් වේ ද, නොයෙක් අයුරු ඇති පෙර විසූ කඳ පිළිවෙල සිහි කරන්නේ ත් වේ ද, එනම් එක උපතක් ද, උපත් දෙකක් ද, ….(පෙ)…. මෙසේ ආකාර සහිත වූ, සවිස්තර වූ, නොයෙක් අයුරු ඇති පෙර විසූ කඳ පිළිවෙල සිහි කරන්නේ ත් වෙයි ද, මිනිස් දැක්ම ඉක්මවා ගිය විශුද්ධ වූ දිවැස් නුවණින් ….(පෙ)…. කර්මානුරූප ව මැරෙන ඉපදෙන සතුන් දකින්නේ ත් වේ ද, ආශ්‍රවයන් ක්ෂය කොට අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් විශිෂ්ට වූ නුවණින් මේ ජීවිතයේ දී ම ලබා එයට සමවදිමින් සිටින්නේ ත් වේ ද මෙසේ ඔහු ඒ අංගයෙන් සම්පූර්ණ වූයේ වෙයි.
ඉමේහි ඛෝ භික්ඛවේ දසහි ධම්මේහි සමන්නාගතෝ භික්ඛු හෝති සමන්තපාසාදිකෝ ච හෝති සබ්බාකාරපරිපූරෝචාති.
මහණෙනි, මෙම දස කරුණෙන් සමන්විත වූ භික්ෂුව හැමඅතින් ම පැහැදීම ඇති කරන්නේ ද වෙයි. සියලු ආකාරයෙන් ම සම්පූර්ණ වූයේ ද වෙයි.
සාදු! සාදු!! සාදු!!!
විජ්ජා සූත්‍රය නිමා විය.
ආනිසංසවග්ගෝ පඨමෝ.
පළමුවෙනි ආනිසංස වර්ගය අවසන් විය.
තස්සුද්දානං ;
එහි පිළිවෙල උද්දානයයි :
කිමත්ථියං චේතනා සීලං උපනිසා ආනන්ද පඤ්චමං,
සමාධි සාරිපුත්තෝ ච සද්ධෝ සන්තේන විජ්ජයාති
කිමත්ථිය සූත්‍රය, චේතනා සූත්‍රය, සීල සූත්‍රය, උපනිස සූත්‍රය, ආනන්ද සූත්‍රය, සමාධි සූත්‍රය, සාරිපුත්ත සූත්‍රය, සද්ධ සූත්‍රය, සන්ත සූත්‍රය, විජ්ජා සූත්‍රය වශයෙන් මෙහි සූත්‍ර  දසයකි.
