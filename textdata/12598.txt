ඛුද්දක නිකාය
සුත්ත නිපාතෝ
2. ධනිය සුත්තං
2. ධනිය නිසා වදාළ දෙසුම
18.පක්කෝදනෝ දුද්ධඛීරෝ හමස්මි (ඉති ධනියෝ ගෝපෝ)
අනුතීරේ මහියා සමානවාසෝ
ඡන්නා කුටි, ආහිතෝ ගිනි
අථ චේ පත්ථයසි පවස්ස දේව !
(ධනිය ගොපළු තෙම)
බත ද පිසුවෙමි - කිරි ද දෙව්වෙමි
‘මහී’ ගං තෙර මම - වසමි හැම දෙන සමඟ
සෙවණ කළ කුටිය තුළ - ඇවිළ වූ ගිනි ද ඇත
එම්බා වළාවෙනි !කැමති නම් වැසි වසිනු මැන

19.අක්කෝධනෝ විගතඛීලෝ හමස්මි (ඉති භගවා)
අනුතීරේ මහියේකරත්තිවා
සෝවිවටා කුටි, නිබ්බුතෝ ගිනි
අථ චේ පත්ථයසි පවස්ස දේව !
(භාග්‍යවතුන් වහන්සේ)
ක්‍රෝධය නසා දැමුවෙමි - කෙලෙස් ටැඹ ගැලවූයෙමි
‘මහී’ ගං තෙර මම - වසමි හුදෙකලාවෙ ම
විවර කළ කුටිය තුළ - නිවන ලද ගිනි ද ඇත
එම්බා වළාවෙනි !කැමති නම් වැසි වසිනු මැන

20.අන්ධකමකසා න විජ්ජරේ (ඉති ධනියෝ ගෝපෝ)
කච්ඡේ රූළ්හතිණේ චරන්ති ගාවෝ
වුට්ඨිම්පි සහෙය්‍යුමාගතං
අථ චේ පත්ථයසි පවස්ස දේව !
(ධනිය ගොපළු තෙම)
ලේ උරන - රුදුරු මැසි මදුරු නැත
නැගුණු ළා තණ පඳුරු ගොන්නු කති
වැසි දහර වැටෙන විට - ඉවසත් ය ඔවුන් එය
එම්බා වළාවෙනි !කැමති නම් වැසි වසිනු මැන

21.බද්ධා හි භිසි සුසංඛතා (ඉති භගවා)
තිණ්ණෝ පාරගතෝ විනෙය්‍ය ඕඝං
අත්ථෝ භිසියා න විජ්ජති
අථ චේ පත්ථයසි පවස්ස දේව !
(භාග්‍යවතුන් වහන්සේ)
මනා ලෙස සකස් කළ - පහුර බැඳ නිමා විය
සැඩ පහර සිඳලමින් - එතෙර වී හමාර ය
නොමැත පහුරෙන් යළිත් - මෙ මට ගත හැකි වැඩක්
එම්බා වළාවෙනි !කැමති නම් වැසි වසිනු මැන

22.ගෝපී මම අස්සවා අලෝලා (ඉති ධනියෝ ගෝපෝ)
දීඝරත්තං සංවාසියා මනාපා
තස්සා න සුණාමි කිඤ්චි පාපං
අථ චේ පත්ථයසි පවස්ස දේව !
(ධනිය ගොපළු තෙම)
ලෝල නැති ගෝපිකා - කීකරු ය මට ඉතා
බොහො කලක් සිටි නිසා - මම මනාපයි ඉතා
ඇගේ කිසි දොසක් නම් - නොම අසමි කිසි දිනෙක
එම්බා වළාවෙනි !කැමති නම් වැසි වසිනු මැන

23.චිත්තං මම අස්සවං විමුත්තං (ඉති භගවා)
දීඝරත්තං පරිභාවිතං සුදන්තං
පාපං පන මේ න විජ්ජති
අථ චේ පත්ථයසි පවස්ස දේව !
(භාග්‍යවතුන් වහන්සේ)
භව දුකින් මිදුන සිත - කීකරු ය මට ඉතා
බොහෝ කල් වැඩු නිසා - දමනයයි මට ඉතා
සිතේ කිසි දොසක් නම් - නොම දකිමි කිසි දිනෙක
එම්බා වළාවෙනි !කැමති නම් වැසි වසිනු මැන

24.අත්තවේතන භතෝ හමස්මි (ඉති ධනියෝ ගෝපෝ)
පුත්තා ච මේ සමානියා අරෝගා
තේසං න සුණාමි කිඤ්චි පාපං
අථ චේ පත්ථයසි පවස්ස දේව !
(ධනිය ගොපළු තෙම)
හරිහම්බ කර ගත්ත - මගේ දෙයකින් යැපෙමි
මා ලෙස ම දරුවෝ ද - ලෙඩ දුකින් තොරයෝ ය
ඔවුන්ගේ කිසි දොසක් - නොම අසමි කිසි දිනෙක
එම්බා වළාවෙනි !කැමති නම් වැසි වසිනු මැන

25.නාහං භතකෝස්මි කස්සචි (ඉති භගවා)
නිබ්බිට්ඨේන චරාමි සබ්බ ලෝකේ
අත්ථෝ භතියා න විජ්ජති
අථ චේ පත්ථයසි පවස්ස දේව !
(භාග්‍යවතුන් වහන්සේ)
කාගෙවත් ළඟ මෙමා - වැඩ කරන්නෙක් නොවෙමි
වැඩ රහිත කෙනෙක් ලෙස - සැරිසරමි සියලු ලොව
හම්බ කරනා යමක් - ඇවැසි නැත මට කිසිත්
එම්බා වළාවෙනි !කැමති නම් වැසි වසිනු මැන

26.අත්ථි වසා, අත්ථි ධේනුපා (ඉති ධනියෝ ගෝපෝ)
ගෝධරණියෝ, පවේණියෝපි අත්ථි
උසභෝපි, ගවම්පතීධ අත්ථි
අථ චේ පත්ථයසි පවස්ස දේව !
(ධනිය ගොපළු තෙම)
තරුණ වස්සෝ ද වෙති - චූටි පැටවුන් ද වෙති
ගැබ්දරණ දෙනුන් වෙති - පට්ටි ගවයන් ද වෙති
වැඩුණු ගවයන් ඇතුළු - මහා වස්සෝ ද වෙති
එම්බා වළාවෙනි !කැමති නම් වැසි වසිනු මැන

27.නත්ථි වසා, නත්ථි ධේනුපා (ඉති භගවා)
ගෝධරණියෝ, පවේණියෝපි නත්ථි
උසභෝපි, ගවම්පතීධ නත්ථි
අථ චේ පත්ථයසි පවස්ස දේව !
(භාග්‍යවතුන් වහන්සේ)
තරුණ වස්සෝ ද නැත - චූටි පැටවුන් ද නැත
ගැබ් දරණ දෙනුන් නැත - පට්ටි ගවයන් ද නැත
වැඩුණු ගවයන් ඇතුළු - මහා වස්සෝ ද නැත
එම්බා වළාවෙනි !කැමති නම් වැසි වසිනු මැන

28. ඛීළා නිඛාතා අසම්පවේධී (ඉති ධනියෝ ගෝපෝ)
දාමා මුඤ්ජමයා නවා සුසණ්ඨා
නාන හි සක්ඛින්ති ධේනුපාපි ඡෙත්තුං
අථ චේ පත්ථයසි පවස්ස දේව !
(ධනිය ගොපළු තෙම)
නොසෙල්වෙන ලෙස කණු ද - හොඳින් සිටුවා තිබේ
මුදු තණින් කළ සොඳුරු - කඹවලින් බැඳ තිබේ
චූටි පැටවුන්ට එය - සිඳලන්ට නොහැකි ම ය
එම්බා වළාවෙනි !කැමති නම් වැසි වසිනු මැන

29.උසභෝරිව ඡෙත්ව බන්ධනානි (ඉති භගවා)
නාගෝ පූතිලතං ව දාළයිත්වා
නාහං පුන උපෙස්සං ගබ්භ සෙය්‍
යංඅථ චේ පත්ථයසි පවස්ස දේව !
(භාග්‍යවතුන් වහන්සේ)
හැම බැඳුම් බිඳ දැමූ - මහා වස්සෙකු විලස
ඇත් රජෙක් සිඳ දමන - දිරා ගිය වැලක් ලෙස
නොඑන්නෙමි යළිත් මම - මව් කුසක නිදන්නට
එම්බා වළාවෙනි !කැමති නම් වැසි වසිනු මැන

30.නින්නං ච ථලඤ්ච පූරයන්තෝ
මහාමේඝෝ පාවස්සි තාවදේව
සුත්වා දේවස්ස වස්සතෝ
ඉමමත්ථං ධනියෝ අභාසථ
උතුරමින් වල ගොඩැලි - මහා වැසි ඇද හැලුණි
වසින හඬ අසා සිටි - ධනිය මේ කරුණ කී

31.ලාභෝ වත නෝ අනප්පකෝ
යේ මයං භගවන්තං අද්දසාම
සරණං තං උපේම චක්ඛුම
සත්ථා නෝ හෝහි තුවං මහාමුනි
(ධනිය ගොපළු තෙම)
සැබැවින් ම අපට නම් - මහත් වූ ලාභයකි
ඇස් පුරා දැක ගතිමු - අපේ භගවතාණන්න
නැණැස් ඇති සමිඳුනේ - අපි ඔබව සරණ යමු
මහා මුනිතුමනි ඔබ,
අප සියලු දෙනා හට - ශාස්තෘ වනු මැනැව !

32.ගෝපී ච අහං ච අස්සවා
බ්‍රහ්මචරියං සුගතේ චරාමසේ
ජාතිමරණස්ස පාරගා
දුක්ඛස්සන්තකරා භවාමසේ
ගෝපීත් සමඟ මම - කීකරුව වසන්නෙමු
සුගතයන්ගේ සසුන් - බඹසරෙහි සරන්නෙමු
මැරෙන ඉපදෙන ලොවෙන් - එතෙරට ම දුවන්නෙමු
සියලු දුක්වල නිමාවක් - මෙහි ම කරන්නෙමු

33. නන්දති පුත්තේහි පුත්තිමා (ඉති මාරෝ පාපිමා)
ගෝමිකෝ ගෝහි තථේව නන්දති
උපධීහි නරස්ස නන්දනා
න හි සෝ නන්දති යෝ නිරූපධී
(පවිටු මාරයා)
සතුටු වෙයි පුතුන් නිසා - ලොවේ පුතුන් සිටින කෙනා
ගවහිමි තුටුවෙයි එලෙසින් - හරකබාන සිටින නිසා
මිනිසා හට කෙලෙස් වලින් - සතුටක් ම ය ලැබ දෙන්නේ
යමෙක් කෙලෙස් රහිත වේ ද - ඔහු සතුටින් නොවසන්නේ

34.සෝචති පුත්තේහි පුත්තිමා (ඉති භගවා)
ගෝමිකෝ ගෝහි තථේව සෝචති
උපධීහි නරස්ස සෝචනා
න හි සෝ සෝචති යෝ නිරූපධී’ති
(භාග්‍යවතුන් වහන්සේ)
ශෝක වෙයි පුතුන් නිසා - ලොවේ පුතුන් සිටින කෙනා
ගවහිමි දුක් වෙයි එලෙසින් - හරකබාන සිටින නිසා
මිනිසා හට කෙලෙස් වලින් - ශෝකය ම යි උපදින්නේය
මෙක් කෙලෙස් රහිත වේ ද - ඔහු ශෝකෙන් නොවසන්නේ

ධනිය සුත්තං නිට්ඨිතං.
ධනිය නිසා වදාළ දෙසුම නිමා විය.
සාදු! සාදු!! සාදු!!!
