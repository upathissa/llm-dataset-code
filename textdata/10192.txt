අංගුත්තර නිකාය
ඡක්ක නිපාතෝ
6.1.2.8. මච්ඡික සුත්තං
6.1.2.8. මසුන් මරන්නා ගැන වදාළ දෙසුම
ඒකං සමයං භගවා කෝසලේසු චාරිකං චරති මහතා භික්ඛුසංඝේන සද්ධිං. අද්දසා ඛෝ භගවා අද්ධාන මග්ගපටිපන්නෝ අඤ්ඤතරස්මිං පදේසේ මච්ඡිකං මච්ඡබන්ධං මච්ඡේ වධිත්වා වධිත්වා වික්කිණමානං. දිස්වා මග්ගා ඔක්කම්ම අඤ්ඤතරස්මිං රුක්ඛමූලේ පඤ්ඤත්තේ ආසනේ නිසීදි. නිසජ්ජ ඛෝ භගවා භික්ඛූ ආමන්තේසි:
එක් සමයක භාග්‍යවතුන් වහන්සේ කොසොල් ජනපදයෙහි මහත් භික්ෂු සංඝයා සමඟ චාරිකාවෙහි වඩින සේක. එකල්හී භාග්‍යවතුන් වහන්සේ දීර්ඝ මාර්ගයට පිළිපන් සේක. එක්තරා ප්‍රදේශයක දී මසුන් බඳිමින් මසුන් මර මරා විකුණන මසුන් මරන්නෙකු දුටු සේක. දැක මාර්ගයෙන් ඉවත් ව එක්තරා රුක් සෙවණක පණවන ලද අසුනෙහි වැඩහුන් සේක. එසේ වැඩහුන් භාග්‍යවතුන් වහන්සේ භික්ෂූන් ඇමතූ සේක.
“පස්සථ, නෝ තුම්හේ භික්ඛවේ අමුං මච්ඡිකං මච්ඡබන්ධං මච්ඡේ වධිත්වා වධිත්වා වික්කිණමානන්ති”
“මහණෙනි, ඔබ මසුන් බැඳ මසුන් මර මරා විකුණන්නා වූ අර මසුන් මරන්නා දකිව් ද?”
ඒවං භන්තේ.
“එසේ ය ස්වාමීනී.”
තං කිං මඤ්ඤථ භික්ඛවේ අපිනු තුම්හේහි දිට්ඨං වා සුතං වා “මච්ඡිකෝ මච්ඡබන්ධෝ මච්ඡේ වධිත්වා වධිත්වා වික්කිණමානෝ තේන කම්මේන තේන ආජීවේන හත්ථියායී වා අස්සයායී වා රථයායී වා යානයායී වා භෝගභෝගී වා මහන්තං වා භෝගක්ඛන්ධං අජ්ඣාවසන්තෝ?”ති.
“මහණෙනි, ඒ කිමෙකැයි සිතව් ද? මසුන් මරන්නෙක් මසුන් බැඳ මසුන් මර මරා විකුණමින් ඒ ක්‍රියාවෙන්, ඒ ජීවිකාවෙන් ඇත් වාහනයෙන් යන්නේ ය කියා හෝ අස් වාහනයෙන් යන්නේ ය කියා හෝ රථයෙන් යන්නේ ය කියා හෝ යානයෙන් යන්නේ ය කියා හෝ මහත් භෝග සම්පත් ඇතිව භෝග සම්පත් බහුල කොට වසන්නේ ය කියා හෝ ඔබ විසින් දකින ලද්දේ ද? අසන ලද්දේ ද?”
නෝ හේතං භන්තේ.
“ස්වාමීනී, එය නොවේ ම ය.”
සාධු භික්ඛවේ, මයාපි ඛෝ ඒතං භික්ඛවේ නේව දිට්ඨං, න සුතං: “මච්ඡිකෝ මච්ඡබන්ධෝ මච්ඡේ වධිත්වා වධිත්වා වික්කිණමානෝ තේන කම්මේන තේන ආජීවේන හත්ථියායී වා අස්සයායී වා රථයායී වා යානයායී වා භෝගභෝගී වා මහන්තං වා භෝගක්ඛන්ධං අජ්ඣාවසන්තෝ’ති.
“මැනැවි මහණෙනි. මසුන් මරන්නෙක් මසුන් බැඳ මසුන් මර මරා විකුණමින් ඒ ක්‍රියාවෙන්, ඒ ජීවිකාවෙන් ඇත් වාහනයෙන් යන්නේ ය කියා හෝ අස් වාහනයෙන් යන්නේ ය කියා හෝ රථයෙන් යන්නේ ය කියා හෝ යානයෙන් යන්නේ ය කියා හෝ මහත් භෝග සම්පත් ඇතිව භෝග සම්පත් බහුල කොට වසන්නේ ය කියා හෝ මා විසින් ද නොදකින ලද්දේ ය. නොඅසන ලද්දේ ය.
තං කිස්ස හේතු:

තේ හි සෝ භික්ඛවේ මච්ඡේ වජ්ඣේ වධායෝපනීතේ පාපකේන මනසානුපෙක්ඛති. තස්මා සෝ නේව හත්ථියායී හෝති, න අස්සයායී, න රථයායී, න යානයායී, න භෝගභෝගී, න මහන්තං භෝගක්ඛන්ධං අජ්ඣාවසති.
එයට හේතුව කුමක් ද යත්, මහණෙනි, ඔහු මැරීම පිණිස රැස් කරන ලද ඒ මසුන් ලාමක වූ වධක චිත්තයෙන් ම සොයයි. එහෙයින් ඔහු ඇත් වාහනයෙනුත් නොයයි. අශ්ව වාහනයෙනුත් නොයයි. රථයෙනුත් නොයයි. යානයකින් නොයයි. භෝග සම්පත් අනුභව නොකරයි. මහත් වූ ලැබ වසන්නෙක් නොවෙයි.
තං කිං මඤ්ඤථ භික්ඛවේ අපි නු තුම්හේහි දිට්ඨං වා සුතං වා “ගෝඝාතකෝ ගාවෝ වධිත්වා වධිත්වා වික්කිණමානෝ තේන කම්මේන තේන ආජීවේන හත්ථියායී වා අස්සයායී වා රථයායී වා යානයායී වා භෝගභෝගී වා මහන්තං වා භෝගක්ඛන්ධං අජ්ඣාවසන්තෝ?”ති.
මහණෙනි, ඒ කිමෙකැයි සිතව් ද? ගවයන් මරන්නෙක් ගවයන් මර මරා විකුණමින් ඒ ක්‍රියාවෙන්, ඒ ජීවිකාවෙන් ඇත් වාහනයෙන් යන්නේ ය කියා හෝ අස් වාහනයෙන් යන්නේ ය කියා හෝ රථයෙන් යන්නේ ය කියා හෝ යානයෙන් යන්නේ ය කියා හෝ මහත් භෝග සම්පත් ඇතිව භෝග සම්පත් බහුල කොට වසන්නේ ය කියා හෝ ඔබ විසින් දකින ලද්දේ ද? අසන ලද්දේ ද?”
නෝ හේතං භන්තේ.
“ස්වාමීනී, එය නොවේ ම ය.”
සාධු භික්ඛවේ, මයාපි ඛෝ ඒතං භික්ඛවේ නේව දිට්ඨං, න සුතං: “ගෝඝාතකෝ ගාවෝ වධිත්වා වධිත්වා වික්කිණමානෝ තේන කම්මේන තේන ආජීවේන හත්ථියායී වා අස්සයායී වා රථයායී වා යානයායී වා භෝගභෝගී වා මහන්තං භෝගක්ඛන්ධං අජ්ඣාවසන්තෝ”ති.
“මැනැවි මහණෙනි. ගවයන් මරන්නෙක් ගවයන් මර මරා විකුණමින් ඒ ක්‍රියාවෙන්, ඒ ජීවිකාවෙන් ඇත් වාහනයෙන් යන්නේ ය කියා හෝ අස් වාහනයෙන් යන්නේ ය කියා හෝ රථයෙන් යන්නේ ය කියා හෝ යානයෙන් යන්නේ ය කියා හෝ මහත් භෝග සම්පත් ඇතිව භෝග සම්පත් බහුල කොට වසන්නේ ය කියා හෝ මා විසින් ද නොදකින ලද්දේ ය. නොඅසන ලද්දේ ය.
තං කිස්ස හේතු:

තේ හි සෝ භික්ඛවේ ගාවෝ වජ්ඣේ වධායෝපනීතේ පාපකේන මනසානුපෙක්ඛති. තස්මා සෝ නේව හත්ථියායී හෝති න අස්සයායී න රථයායී න යානයායී න භෝගභෝගී න මහන්තං භෝගක්ඛන්ධං අජ්ඣාවසති.
එයට හේතුව කුමක් ද යත්, මහණෙනි, ඔහු මැරීම පිණිස රැස් කරන ලද ඒ ගවයන් ලාමක වූ වධක චිත්තයෙන් ම සොයයි. එහෙයින් ඔහු ඇත් වාහනයෙනුත් නොයයි. අශ්ව වාහනයෙනුත් නොයයි. රථයෙනුත් නොයයි. යානයකින් නොයයි. භෝග සම්පත් අනුභව නොකරයි. මහත් වූ ලැබ වසන්නෙක් නොවෙයි.
තං කිං මඤ්ඤථ භික්ඛවේ අපි නු තුම්හේහි දිට්ඨං වා සුතං වා “ඕරබ්භිකෝ ....(පෙ).... සූකරිකෝ ....(පෙ).... සාකුන්තිකෝ ....(පෙ).... මාගවිකෝ මගේ වධිත්වා වධිත්වා වික්කිණමානෝ තේන කම්මේන තේන ආජීවේන හත්ථියායී වා අස්සයායී වා රථයායී වා යානයායී වා භෝගභෝගී වා මහන්තං වා භෝගක්ඛන්ධං අජ්ඣාවසන්තෝ?”ති.
මහණෙනි, ඒ කිමෙකැයි සිතව් ද? බැටළුවන් මරන්නෙක් ....(පෙ).... ඌරන් මරන්නෙක් ....(පෙ).... ලිහිණි වැද්දෙක් ....(පෙ).... මුවන් මරන්නෙක් මුවන් මර මරා විකුණමින් ඒ ක්‍රියාවෙන්, ඒ ජීවිකාවෙන් ඇත් වාහනයෙන් යන්නේ ය කියා හෝ අස් වාහනයෙන් යන්නේ ය කියා හෝ රථයෙන් යන්නේ ය කියා හෝ යානයෙන් යන්නේ ය කියා හෝ මහත් භෝග සම්පත් ඇතිව භෝග සම්පත් බහුල කොට වසන්නේ ය කියා හෝ ඔබ විසින් දකින ලද්දේ ද? අසන ලද්දේ ද?”
නෝ හේතං භන්තේ.
“ස්වාමීනී, එය නොවේ ම ය.”
සාධු භික්ඛවේ, මයාපි ඛෝ ඒතං භික්ඛවේ නේව දිට්ඨං, න සුතං: “මාගවිකෝ මගේ වධිත්වා වධිත්වා වික්කිණමානෝ තේන කම්මේන තේන ආජීවේන හත්ථියායී වා අස්සයායී වා රථයායී වා යානයායී වා භෝගභෝගී වා මහන්තං වා භෝගක්ඛන්ධං අජ්ඣාවසන්තෝ”ති.
“මැනැවි මහණෙනි. මුවන් මරන්නෙක් මුවන් මර මරා විකුණමින් ඒ ක්‍රියාවෙන්, ඒ ජීවිකාවෙන් ඇත් වාහනයෙන් යන්නේ ය කියා හෝ අස් වාහනයෙන් යන්නේ ය කියා හෝ රථයෙන් යන්නේ ය කියා හෝ යානයෙන් යන්නේ ය කියා හෝ මහත් භෝග සම්පත් ඇතිව භෝග සම්පත් බහුල කොට වසන්නේ ය කියා හෝ මා විසින් ද නොදකින ලද්දේ ය. නොඅසන ලද්දේ ය.
තං කිස්ස හේතු:

තේ හි සෝ භික්ඛවේ මගේ වජ්ඣේ වධායෝපනීතේ පාපකේන මනසානුපෙක්ඛති. තස්මා සෝ නේව හත්ථියායී හෝති, න අස්සයායී, න රථයායී, න යානයායී, න භෝගභෝගී, න මහන්තං භෝගක්ඛන්ධං අජ්ඣාවසති.
එයට හේතුව කුමක් ද? මහණෙනි, ඒ තැනැත්තා මරණයට කැප කරන ලද ඒ මුවන් දෙස වධක සිතින්, පාපී සිතින් බලමින් සිටියි. එහෙයින් හේ ඇත් වාහනයෙන් නොයයි. අස් වාහනයෙන් නොයයි. රථයෙන් නොයයි. යානයෙන් නොයයි. මහත් වූ භෝග සම්පත් ලැබ වසන්නෙක් නොවෙයි.
තේ හි සෝ භික්ඛවේ තිරච්ඡානගතේ පාණේ වජ්ඣේ වධායෝපනීතේ පාපකේන මනසානුපෙක්ඛමානෝ නේව හත්ථියායී භවිස්සති, න අස්සයායී, න රථයායී, න යානයායී, න භෝගභෝගී, න මහන්තං භෝගක්ඛන්ධං අජ්ඣාවසිස්සති. කෝ පන වාදෝ යං මනුස්සභූතං වජ්ඣං වධායෝපනීතං පාපකේන මනසානුපෙක්ඛති. තං හි තස්ස භික්ඛවේ හෝති දීඝරත්තං අහිතාය දුක්ඛාය. කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජතීති.
මහණෙනි, ඒ තැනැත්තා මරණයට කැප කරන ලද තිරිසන් ගත සතුන් දෙස වධක සිතින්, පාපී සිතින් බලමින් සිටීම හේතුවෙන් ඇත් වාහනයෙන් නොයයි නම්, අස් වාහනයෙන් නොයයි නම්, රථයෙන් නොයයි නම්, යානයෙන් නොයයි නම්, මහත් භෝග සම්පත් නැතිව සිටියි නම්, භෝග සම්පත් බහුල කොට නොවසයි නම්, යම් හෙයකින් මරණයට කැප කරන ලද මනුෂ්‍යයෙකු දෙස වධක සිතින්, පාපී සිතින් බලයි නම් එහි විපාක ගැන කවර කතා ද? මහණෙනි, එය ඔහුට දීර්ඝ කාලයක් අහිත පිණිස, දුක් පිණිස පවතින්නේ ය. කය බිඳී මරණින් මතු අපාය දුර්ගති විනිපාත නම් වූ නිරයෙහි උපදින්නේ ය.”
සාදු! සාදු!! සාදු!!!
මච්ඡික සූත්‍රය නිමා විය.
