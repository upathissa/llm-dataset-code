අංගුත්තර නිකාය
චතුක්ක නිපාතෝ
4.5.5.4. සෙය්‍යා සුත්තං
4.5.5.4. නිදන ඉරියව් ගැන වදාළ දෙසුම
චතස්සෝ ඉමා භික්ඛවේ සෙය්‍යා. කතමා චතස්සෝ?
මහණෙනි, මේ නිදන ඉරියව් සතරකි. ඒ කවර සතරක් ද යත්;
පේතසෙය්‍යා, කාමභෝගීසෙය්‍යා, සීහසෙය්‍යා, තථාගතසෙය්‍යා.
ප්‍රේත සෙය්‍යාව, කාමභෝගී සෙය්‍යාව, සිංහ සෙය්‍යාව, තථාගත සෙය්‍යාව.
කතමා ච භික්ඛවේ පේතසෙය්‍යා? යේභුය්‍යේන භික්ඛවේ පේතා උත්තානා සෙන්ති. අයං වුච්චති භික්ඛවේ පේතසෙය්‍යා.
1. මහණෙනි, ප්‍රේත සෙය්‍යාව යනු කුමක් ද? මහණෙනි, බොහෝ සෙයින් මළමිනී උඩු අතට සයනය කරත්. මහණෙනි, මෙය ප්‍රේත සෙය්‍යාව යැයි කියනු ලැබේ.
කතමා ච භික්ඛවේ කාමභෝගීසෙය්‍යා? යේභුය්‍යේන භික්ඛවේ කාමභෝගී වාමේන පස්සේන සෙන්ති. අයං වුච්චති භික්ඛවේ කාමභෝගීසෙය්‍යා.
2. මහණෙනි, කාමභෝගී සෙය්‍යාව යනු කුමක් ද? මහණෙනි, කාමභෝගී පුද්ගලයෝ බොහෝ සෙයින් වම් අතට සයනය කරත්. මහණෙනි, මෙය කාමභෝගී සෙය්‍යාව යැයි කියනු ලැබේ.
කතමා ච භික්ඛවේ සීහසෙය්‍යා? සීහෝ භික්ඛවේ මිගරාජා දක්ඛිණේන පස්සේන සෙය්‍යං කප්පේති පාදේ පාදං අච්චාධාය, අන්තරා සත්ථීනං1 නංගුට්ඨං අනුක්ඛිපිත්වා. සෝ පටිබුජ්ඣිත්වා පුරිමං කායං අබ්භුන්නාමෙත්වා පච්ඡිමං කායං අනුවිලෝකේති. සචේ භික්ඛවේ සීහෝ මිගරාජා කිඤ්චි පස්සති කායස්ස වික්ඛිත්තං වා විසටං වා, තේන භික්ඛවේ සීහෝ මිගරාජා අනත්තමනෝ හෝති. සචේ පන භික්ඛවේ සීහෝ මිගරාජා න කිඤ්චි පස්සති කායාස්ස වික්ඛිත්තං වා විසටං වා, තේන භික්ඛවේ සීහෝ මිගරාජා අත්තමනෝ හෝති. අයං වුච්චති භික්ඛවේ සීහසෙය්‍යා.
3. මහණෙනි, සිංහ සෙය්‍යාව යනු කුමක් ද? මහණෙනි, මෘගරාජ වූ සිංහ තෙමේ දකුණු පාදයට වම් පාදය මදක් මෑත් කොට දෙකළවා අතර වළිගය බහා තබා දකුණු ඇලයෙන් සයනය කරයි. හේ නැගිට උඩු කය ඔසොවා යටි කය දෙස මැනැවින් බලයි. ඉදින් මහණෙනි, මෘග රාජ වූ සිංහ තෙමේ තම ශරීර අවයවයන්ගේ විසිරීමක් හේ පැතිරීමක් හෝ කිසිවක් දකියි නම් එයින් මහණෙනි, මෘගරාජ වූ සිංහ තෙමේ අසතුටට පත් වෙයි. ඉදින් මහණෙනි, මෘග රාජ වූ සිංහ තෙමේ තම ශරීර අවයවයන්ගේ විසිරීමක් හේ පැතිරීමක් හෝ කිසිවක් නොදකියි නම් එයින් මහණෙනි, මෘගරාජ වූ සිංහ තෙමේ සතුටට පත් වෙයි. මහණෙනි, මෙය සිංහ සෙය්‍යාව යැයි කියනු ලැබේ.
කතමා ච භික්ඛවේ තථාගතසෙය්‍යා? ඉධ භික්ඛවේ තථාගතෝ විවිච්චේව කාමේහි (....(පෙ).... පඨමං ඣානං ....(පෙ).... දුතියං ඣානං ....(පෙ).... තතියං ඣානං) ....(පෙ).... චතුත්ථං ඣානං උපසම්පජ්ජ විහරති. අයං වුච්චති භික්ඛවේ තථාගතසෙය්‍යා.
4. මහණෙනි, තථාගත සෙය්‍යාව යනු කුමක් ද? මහණෙනි, මෙහිලා තථාගතයන් වහන්සේ කාමයන්ගෙන් වෙන් ව ….(පෙ)…. පළමු ධ්‍යානය ….(පෙ)…. දෙවෙනි ධ්‍යානය ….(පෙ)…. තුන්වෙනි ධ්‍යානය ….(පෙ)…. සතරවෙනි ධ්‍යානය උපදවාගෙන වාසය කරයි. මහණෙනි, මෙය තථාගත සෙය්‍යාව යැයි කියනු ලැබේ.
ඉමා ඛෝ භික්ඛවේ චතස්සෝ සෙය්‍යාති.
මහණෙනි, මේ වනාහී නිදන ඉරියව් සතර යි.
සාදු! සාදු!! සාදු!!!
සෙය්‍යා සූත්‍රය නිමා විය.
