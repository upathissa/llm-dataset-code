අංගුත්තර නිකාය
පඤ්චක නිපාතෝ
5.1.4.8. සද්ධ සුත්තං
5.1.4.8. සැදැහැවතා ගැන වදාළ දෙසුම
පඤ්චිමේ භික්ඛවේ සද්ධේ කුලපුත්තේ ආනිසංසා. කතමේ පඤ්ච?
මහණෙනි, සැදැහැවත් කුල පුත්‍රයා කෙරෙහි ඇති මේ අනුසස් පසකි. ඒ කවර පසක් ද යත්;
යේ තේ භික්ඛවේ ලෝකේ සන්තෝ සප්පුරිසා, තේ සද්ධංයේව පඨමං අනුකම්පන්ති, නෝ තථා අස්සද්ධං. සද්ධංයේව පඨමං උපසංකමන්තා උපසංකමන්ති, නෝ තථා අස්සද්ධං. සද්ධස්සේව පඨමං පතිගණ්හන්තා පතිගණ්හන්ති, නෝ තථා අස්සද්ධං. සද්ධස්සේව පඨමං ධම්මං දේසෙන්තා දේසෙන්ති, නෝ තථා අස්සද්ධං. සද්ධෝ කායස්ස භේදා පරම්මරණා සුගතිං සග්ගං ලෝකං උපපජ්ජති.
මහණෙනි, ලෝකයෙහි යම් ඒ ශාන්ත වූ සත්පුරුෂයෝ සිටිත් ද, ඔවුහු පළමු ව සැදැහැවත් කෙනාට ම අනුකම්පා කරති. ඒ අයුරින් ම ශ්‍රද්ධා රහිත වූවහුට නොවෙයි.
පැමිණෙන කල්හී සැදැහැවත් කෙනා වෙත ම පළමු ව පැමිණෙති. ඒ අයුරින් ශ්‍රද්ධා රහිත කෙනා වෙත නොවෙයි.
දන් පිළිගන්නා කල්හී සැදැහැවත් කෙනාගෙන් ම පළමු ව පිළිගනිති. ඒ අයුරින් ශ්‍රද්ධා රහිත කෙනාගෙන් නොවෙයි.
ධර්මය දේශනා කරන කල්හී සැදැහැවත් කෙනා හට ම පළමු ව දේශනා කරති. ඒ අයුරින් ශ්‍රද්ධා රහිතයාට නොවෙයි.
සැදැහැවත් තැනැත්තා කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ වෙයි.
ඉමේ ඛෝ භික්ඛවේ පඤ්ච සද්ධේ කුලපුත්තේ ආනිසංසා.
මහණෙනි, මේ වනාහී සැදැහැවත් කුලපුත්‍රයා හට ලැබෙන ආනිශංස පස යි.
සෙය්‍යථාපි භික්ඛවේ සුභූමියං චාතුම්මහාපථේ මහානිග්‍රෝධෝ සමන්තා පක්ඛිනං පටිසරණං හෝති, ඒවමේව ඛෝ භික්ඛවේ සද්ධෝ කුලපුත්තෝ බහුනෝ ජනස්ස පටිසරණං හෝති: භික්ඛූනං භික්ඛුනීනං උපාසකානං උපාසිකානන්ති.
මහණෙනි, එය මෙබඳු දෙයකි. සිව්මංසලක මනා භූමිභාගයක පිහිටි මහා නුගරුකක් වෙයි ද, එය හාත්පස වසන බොහෝ පක්ෂීන් හට පිළිසරණ සදයි. එසෙයින් ම මහණෙනි, සැදැහැවත් කුලපුත්‍රයා භික්ෂු, භික්ෂුණී, උපාසක, උපාසිකා යන බොහෝ ජනයා හට පිළිසරණ වෙයි.
(ගාථා)
සාඛාපත්තඵලූපේතෝ ඛන්ධිමා ච මහාදුමෝ,
මූලවා ඵලසම්පන්නෝ පතිට්ඨා හෝති පක්ඛිනං
1. ශාඛා, කොළ, දළු, ඵල ආදියෙන් යුතු මහත් කඳ ඇති, බැසගත් මුල් ඇති මහා වෘක්ෂයක් වෙයි ද, එය පක්ෂීන් හට බොහෝ උපකාර සළසයි.
මනෝරමේ ආයතනේ සේවන්ති නං විහංගමා,
ඡායං ඡායත්ථිකා1 යන්ති ඵලත්ථා ඵලභෝජිනෝ
2. සිත්කළු වූ ඒ වෘක්ෂය අහසෙහි සැරිසරන කුරුල්ලෝ සතුටින් ඇසුරු කරති. සෙවණ කැමැත්තහු එහි සෙවණට යති. ඵල කැමැත්තහු එහි ඵල අනුභව කරති.
තථේව සීලම්පන්නං සද්ධං පුරිසපුග්ගලං,
නිවාතවුත්තිං අත්ථද්ධං සෝරතං සඛිලං මුදුං
3. ඒ අයුරින් ම සීල සම්පන්න වූ සැදැහැවත් පුරුෂ පුද්ගලයා යටහත් පැවතුම් ඇති ව, දැඩි නොවූයේ, කීකරු කමින් යුතුව, පිරිස හා සතුටින් වසන්නේ, මෘදු වූයේ ද,
වීතරාගා වීතදෝසා වීතමෝහා අනාසවා,
පුඤ්ඤක්ඛෙත්තානි ලෝකස්මිං සේවන්ති තාදිසං නරං
4. එබඳු මිනිසා වීතරාගී වූ, වීතදෝසී වූ, වීතමෝහී වූ, ක්ෂීණාශ්‍රව වූ ලෝකයෙහි පින්කෙත වූ රහතන් වහන්සේලා ඇසුරු කරති.
තේ තස්ස ධම්මං දේසෙන්ති සබ්බදුක්ඛා පනූදනං,
යං සෝ ධම්මං ඉධඤ්ඤාය පරිනිබ්බාති අනාසවෝති
5. ඒ රහත්හු සියළු දුක් නසාලන ධර්මය ඔහුට දේශනා කරති. හේ ඒ ධර්මය දැන මෙලොව දී ම ආශ්‍රව රහිත ව පිරිනිවී යයි.
සාදු! සාදු!! සාදු!!!
සද්ධ සූත්‍රය නිමා විය.
