අංගුත්තර නිකාය
දසක නිපාතෝ
10.2.3.10. ආඝාතපටිවිනය සුත්තං
10.2.3.10. වෛර දුරුකිරීම ගැන වදාළ දෙසුම
(සාවත්ථි)
සැවැත් නුවර දී ය ………..
දස ඉමේ භික්ඛවේ ආඝාතපටිවිනයා. කතමේ දස: අනත්ථම්මේ අචරි, තං කුතෙත්ථ ලබ්භාති ආඝාතං පටිවිනේති. අනත්ථම්මේ චරති, තං කුතෙත්ථ ලබ්භාති ආඝාතං පටිවිනේති. අනත්ථම්මේ චරිස්සති, තං කුතෙත්ථ ලබ්භාති ආඝාතං පටිවිනේති. පියස්ස මේ මනාපස්ස අනත්ථං අචරි ....(පෙ).... අනත්තං චරති ....(පෙ).... අනත්ථං චරිස්සති, තං කුතෙත්ථ ලබ්භාති ආඝාතං පටිවිනේති. අප්පියස්ස මේ අමනාපස්ස අත්ථං අචරි ....(පෙ).... අත්ථං චරති ....(පෙ).... අත්ථං චරිස්සති තං කුතෙත්ථ ලබ්භාති ආඝාතං පටිවිනේති. අට්ඨානේ ච න කුප්පති. ඉමේ ඛෝ භික්ඛවේ දස ආඝාත පටිවිනයාති.
මහණෙනි, මේ වෛරය දුරු කරගන්නා ආකාරය දසයකි. ඒ කවර දසයක් ද යත්; ‘මට අයහපත කළේ ය’ යන කරුණ මෙහි කෙසේ නම් ලැබේ ද? කියා වෛරය දුරු කරයි. ‘මට අයහපත කරයි’ යන කරුණ මෙහි කෙසේ නම් ලැබේ ද? කියා වෛරය දුරු කරයි. ‘මට අයහපත කරන්නේ ය’ යන කරුණ මෙහි කෙසේ නම් ලැබේ ද? කියා වෛරය දුරු කරයි. ‘මාගේ ප්‍රිය මනාපයා හට අයහපත කළේ ය’ යන කරුණ මෙහි කෙසේ නම් ලැබේ ද? කියා වෛරය දුරු කරයි. ‘මාගේ ප්‍රිය මනාපයා හට අයහපත කරයි’ යන කරුණ මෙහි කෙසේ නම් ලැබේ ද? කියා වෛරය දුරු කරයි. ‘මාගේ ප්‍රිය මනාපයා හට අයහපත කරන්නේ ය’ යන කරුණ මෙහි කෙසේ නම් ලැබේ ද? කියා වෛරය දුරු කරයි. ‘මාගේ අප්‍රිය අමනාපයා හට යහපත කළේ ය’ යන කරුණ මෙහි කෙසේ නම් ලැබේ ද? කියා වෛරය දුරු කරයි. ‘මාගේ අප්‍රිය අමනාපයා හට යහපත කරයි’ යන කරුණ මෙහි කෙසේ නම් ලැබේ ද? කියා වෛරය දුරු කරයි. ‘මාගේ අප්‍රිය අමනාපයා හට යහපත කරන්නේ ය’ යන කරුණ මෙහි කෙසේ නම් ලැබේ ද? කියා වෛරය දුරු කරයි. කිසි හේතුවක් නැති ව නොකිපෙන්නේ වෙයි. මහණෙනි, මේවා වනාහී වෛරය දුරු කරගන්නා ආකාර දහය යි.
සාදු! සාදු!! සාදු!!!
ආඝාත පටිවිනය සූත්‍රය නිමා විය.
ආකංඛවග්ගෝ තතියෝ.
තුන්වෙනි ආකංඛ වර්ගය අවසන් විය.
තත්‍රැද්දානං :
එහි පිළිවෙල උද්දානයයි :
ආකංඛෝ කණ්ටකෝ ඉට්ඨාවඩ්ඪි ච මිගසාලායා
අභබ්බෝ චේව කාකෝච නිගණ්ඨා ද්වේ ච වත්ථූනීති
ආකංඛ සූත්‍රය, කණ්ඨක සූත්‍රය, ඉට්ඨ සූත්‍රය, වඩ්ඪී සූත්‍රය, මිගසාලා සූත්‍රය, අභබ්බ සූත්‍රය, කාක සූත්‍රය, නිගණ්ඨ සූත්‍රය, වත්ථු සූත්‍ර දෙක වශයෙන් මෙහි සූත්‍ර දසයකි.
