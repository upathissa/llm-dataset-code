අංගුත්තර නිකාය
දසක නිපාතෝ
10.3.1.10. නිද්ධමනිය සුත්තං
10.3.1.10. කසල පිටකිරීම ගැන වදාළ දෙසුම
දස ඉමේ භික්ඛවේ නිද්ධමනියා ධම්මා. කතමේ දස:
මහණෙනි, මේ කසළ පිටකිරීම් දහයකි. ඒ කවර දසයක් ද යත්;
සම්මාදිට්ඨිකස්ස භික්ඛවේ මිච්ඡාදිට්ඨි නිද්ධන්තා හෝති. යේ ච මිච්ඡා දිට්ඨි පච්චයා අනේකේ පාපකා අකුසලා ධම්මා සම්භවන්ති, තේ චස්ස නිද්ධන්තා හොන්ති, සම්මාදිට්ඨි පච්චයා ච අනේකේ කුසලා ධම්මා භාවනා පාරිපූරිං ගච්ඡන්ති.
මහණෙනි, නිවැරදි දෘෂ්ටිය ඇත්තහු විසින් වැරදි දෘෂ්ටිය නම් කසළ පිට කරන ලද්දේ වෙයි. වැරදි දෘෂ්ටිය නිසාවෙන් හටගන්නා අනේක වූ යම් පාපී අකුසල් දහම් ඇද්ද, ඔහු විසින් ඒවා ද පිට කරන ලද්දේ වෙයි. නිවැරදි දෘෂ්ටිය නිසාවෙන් අනේක වූ කුසල් දහම් ද දියුණු වීමෙන් පරිපූර්ණත්වයට යයි.
සම්මාසංකප්පස්ස භික්ඛවේ මිච්ඡාසංකප්පෝ නිද්ධන්තෝ හෝති ....(පෙ).... සම්මාවාචස්ස භික්ඛවේ මිච්ඡාවාචා නිද්ධන්තා හෝති ....(පෙ).... සම්මාකම්මන්තස්ස භික්ඛවේ මිච්ඡාකම්මන්තෝ නිද්ධන්තෝ හෝති ....(පෙ).... සම්මා ආජීවස්ස භික්ඛවේ මිච්ඡාආජීවෝ නිද්ධන්තෝ හෝති ....(පෙ).... සම්මා වායාමස්ස භික්ඛවේ මිච්ඡාවායාමෝ නිද්ධන්තෝ හෝති ....(පෙ).... සම්මාසතිස්ස භික්ඛවේ මිච්ඡාසති නිද්ධන්තා හෝති ....(පෙ).... සම්මාසමාධිස්ස භික්ඛවේ මිච්ඡා සමාධි නිද්ධන්තෝ හෝති ....(පෙ).... සම්මාඤාණිස්ස භික්ඛවේ මිච්ඡාඤාණං නිද්ධන්තා හෝති ....(පෙ).... සම්මා විමුත්තිස්ස භික්ඛවේ මිච්ඡාවිමුත්ති නිද්ධන්තා හෝති, යේ ච මිච්ඡාවිමුත්තිපච්චයා අනේකේ පාපකා අකුසලා ධම්මා සම්භවන්ති, තේ චස්ස නිද්ධන්තා හොන්ති. සම්මාවිමුත්තිපච්චයා ච අනේකේ කුසලා ධම්මා භාවනා පාරිපූරිං ගච්ඡන්ති. ඉමේ ඛෝ භික්ඛවේ දස නිද්ධමනියා ධම්මා ති.
මහණෙනි, නිවැරදි සංකල්ප ඇත්තහු විසින් වැරදි සංකල්ප නම් කසළ පිට කරන ලද්දේ වෙයි. ….(පෙ)…. මහණෙනි, නිවැරදි වචන භාවිතය ඇත්තහු විසින් වැරදි වචන භාවිතය නම් කසළ පිට කරන ලද්දේ වෙයි. ….(පෙ)…. මහණෙනි, නිවැරදි කායික ක්‍රියා ඇත්තහු විසින් වැරදි කායික ක්‍රියා නම් කසළ පිට කරන ලද්දේ වෙයි. ….(පෙ)…. මහණෙනි, නිවැරදි ජීවිකාව ඇත්තහු විසින් වැරදි ජීවිකාව නම් කසළ පිට කරන ලද්දේ වෙයි. ….(පෙ)…. මහණෙනි, නිවැරදි උත්සාහය ඇත්තහු විසින් වැරදි උත්සාහය නම් කසළ පිට කරන ලද්දේ වෙයි. ….(පෙ)…. මහණෙනි, නිවැරදි සිහිය ඇත්තහු විසින් වැරදි සිහිය නම් කසළ පිට කරන ලද්දේ වෙයි. ….(පෙ)…. මහණෙනි, නිවැරදි චිත්තේකාග්‍රතාව ඇත්තහු විසින් වැරදි චිත්තේකාග්‍රතාව නම් කසළ පිට කරන ලද්දේ වෙයි. ….(පෙ)…. මහණෙනි, නිවැරදි ඥානය ඇත්තහු විසින් වැරදි ඥානය නම් කසළ පිට කරන ලද්දේ වෙයි. ….(පෙ)…. මහණෙනි, නිවැරදි විමුක්තිය ඇත්තහු විසින් වැරදි විමුක්තිය නම් කසළ පිට කරන ලද්දේ වෙයි. වැරදි විමුක්තිය නිසාවෙන් හටගන්නා අනේක වූ යම් පාපී අකුසල් දහම් ඇද්ද, ඔහු විසින් ඒවා ද පිට කරන ලද්දේ වෙයි. නිවැරදි විමුක්තිය නිසාවෙන් අනේක වූ කුසල් දහම් ද දියුණු වීමෙන් පරිපූර්ණත්වයට යයි.
මහණෙනි, මේවා වනාහී කසළ පිටකිරීම් දසය යි.”
සාදු! සාදු!! සාදු!!!
නිද්ධමනිය සූත්‍රය නිමා විය.
