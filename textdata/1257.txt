සංයුත්ත නිකාය
සගාථ වග්ගෝ
2.2.4. නන්දන සුත්තං
2.2.4. නන්දන දිව්‍යපුත්‍රයාට වදාළ දෙසුම
සාවත්ථියං...
සැවැත් නුවර ජේතවනාරාමයේදී .........................
ඒකමන්තං ඨිතෝ ඛෝ නන්‌දනෝ දේවපුත්‌තෝ භගවන්‌තං ගාථාය අජ්‌ඣභාසි.
එකත්පසක සිටි නන්දන දිව්‍යපුත්‍රයා භාග්‍යවතුන් වහන්සේට ගාථාවකින් පැවසුවා.
පුච්‌ඡාමි තං ගෝතම භූරිපඤ්‌ඤ
අනාවටං භගවතෝ ඤාණදස්‌සනං
කථංවිධං සීලවන්‌තං වදන්‌ති
කථංවිධං පඤ්‌ඤවන්‌තං වදන්‌ති
කථංවිධෝ දුක්‌ඛමතිච්‌ච ඉරීයති
කථංවිධං දේවතා පූජයන්‌තීති
“මහා ප්‍රාඥ වූ පින්වත් ගෞතමයන් වහන්ස, ඔබ වහන්සේගෙනුයි මං අහන්නෙ. භාග්‍යවතුන් වහන්සේගේ අවබෝධ ඥානය කිසිදේකින් වැහිලා නෑ. කොයි වගේ කෙනෙකුටද ‘සිල්වතා’ කියන්නේ? කොයි වගේ කෙනෙකුටද ප්‍රඥාවන්තයා කියන්නේ? කොයි වගේ කෙනෙක්ද දුක ඉක්මවා යන විදිහට ජීවිතේ ගෙවන්නේ? කොයි වගේ කෙනෙකුටද දෙවියන් පවා පුදපූජා කරන්නේ?”
(භගවා);
(භාග්‍යවතුන් වහන්සේ) :
යෝ සීලවා පඤ්‌ඤවා භාවිතත්‌තෝ
සමාහිතෝ ඣානරතෝ සතීමා
සබ්‌බස්‌ස සෝකා විගතා පහීනා
ඛීණාසවෝ අන්‌තිමදේහධාරී
“යම් කෙනෙක් සිල්වත් නම්, ප්‍රඥාවන්ත නම්, සිත දියුණු කරලා නම්, සිත එකඟ කරලා නම්, ධ්‍යානයේ ඇලී වසනවා නම්, සිහි නුවණින් යුක්ත නම්, ඔහු තුළ හැම ශෝකයක්ම නැතිවෙලා, ප්‍රහාණය වෙලා නම්, ඔහු අවසන් සිරුර දරන රහතන් වහන්සේ නමක්.
තථාවිධං සීලවන්‌තං වදන්‌ති
තථාවිධං පඤ්‌ඤවන්‌තං වදන්‌ති
තථාවිධෝ දුක්‌ඛමතිච්‌ච ඉරීයති
තථාවිධං දේවතා පූජයන්‌තීති
ඒ වගේ අයටයි සිල්වතුන් කියන්නෙ. ඒ වගේ අයටයි ප්‍රඥාවන්තයින් කියන්නෙ. ඒ වගේ අය තමයි දුක ඉක්මවා යන ජීවිතයක් ඇතුව ඉන්නෙ. ඒ වගේ අයට තමයි දෙවියනුත් පුදන්නෙ.”
සාදු! සාදු!! සාදු!!!
