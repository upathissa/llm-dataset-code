අංගුත්තර නිකාය
අට්ඨක නිපාතෝ
8.1.2.7. පුරිසබන්ධන සුත්තං
8.1.2.7. පුරුෂයාගේ බන්ධනය ගැන වදාළ දෙසුම
(සාවත්ථි නිදානං)
සැවැත් නුවර දී ය …..
අට්ඨහි භික්ඛවේ ආකාරේහි ඉත්ථි පුරිසං බන්ධති, කතමේහි අට්ඨහි: රූපේන භික්ඛවේ, ඉත්ථි පුරිසං බන්ධති. හසිතේන භික්ඛවේ ඉත්ථි පුරිසං බන්ධති. භණිතේන භික්ඛවේ ඉත්ථි පුරිසං බන්ධති. ගීතේන භික්ඛවේ ඉත්ථි පුරිසං බන්ධති. රුණ්ණේන භික්ඛවේ ඉත්ථි පුරිසං බන්ධති. ආකප්පේන භික්ඛවේ ඉත්ථි පුරිසං බන්ධති. වනභංගේන භික්ඛවේ, ඉත්ථී පුරිසං බන්ධති. ඵස්සේන භික්ඛවේ ඉත්ථි පුරිසං බන්ධති. ඉමේහි ඛෝ භික්ඛවේ අට්ඨහි ආකාරේහි ඉත්ථි පුරිසං බන්ධති. තේ භික්ඛවේ සත්තා සුබද්ධා යේ ඵස්සේන බද්ධාති.
මහණෙනි, අට ආකාරයකින් ස්ත්‍රිය පුරුෂයා බැඳ තබයි. ඒ කවර අට ආකාරයකින් ද යත්;
මහණෙනි, රූපයෙන් ස්ත්‍රිය පුරුෂයා බැඳ තබයි. මහණෙනි, සිනහවෙන් ස්ත්‍රිය පුරුෂයා බැඳ තබයි. මහණෙනි, කථාවෙන් ස්ත්‍රිය පුරුෂයා බැඳ තබයි. මහණෙනි, ගී ගැයීමෙන් ස්ත්‍රිය පුරුෂයා බැඳ තබයි. මහණෙනි, හැඬීමෙන් ස්ත්‍රිය පුරුෂයා බැඳ තබයි. මහණෙනි, ආකල්පයෙන් ස්ත්‍රිය පුරුෂයා බැඳ තබයි. මහණෙනි, වනමල් ආදී තෑගි වලින් ස්ත්‍රිය පුරුෂයා බැඳ තබයි. මහණෙනි, ස්පර්ශයෙන් ස්ත්‍රිය පුරුෂයා බැඳ තබයි.
මහණෙනි, මේ අට ආකාරයෙන් ස්ත්‍රිය පුරුෂයා බැඳ තබයි. මහණෙනි, යම් සත්වයෝ ස්පර්ශයෙන් බැඳී ගියාහු වෙත් ද, ඔවුන් දරුණු ලෙස බැඳී ගියාහු ය.
සාදු! සාදු!! සාදු!!!
පුරිසබන්ධන සූත්‍රය නිමා විය.
