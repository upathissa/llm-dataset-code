අංගුත්තර නිකාය
පඤ්චක නිපාතෝ
5.3.1.3. මහා චෝර සූත්‍රය
5.3.1.3. මහා සොරා ගැන වදාළ දෙසුම
(සාවත්ථිනිදානං)
සැවැත් නුවර දී ය ……
පඤ්චහි භික්ඛවේ, අංගේහි සමන්නාගතෝ මහාචෝරෝ සන්ධිම්පි ඡින්දති. නිල්ලෝපම්පි හරති. ඒකාගාරිකම්පි කරෝති. පරිපන්ථේපි තිට්ඨති. කතමේහි පඤ්චහි:
මහණෙනි, පස් කරුණකින් සමන්විත වූ මහා සොරා ගෙවල් ද බිඳියි. පැහැරගැනීම් ද කරයි. එක් ගෙයක් වටකොට ද පැහැර ගනියි. මංපැහැරීම් ද කරයි. ඒ කවර පසක් ද යත්;
ඉධ භික්ඛවේ මහාචෝරෝ විසමනිස්සිතෝ ච හෝති ගහනනිස්සිතෝ ච බලවනිස්සිතෝ ච භෝගචාගී ච ඒකචාරි ච.
මහණෙනි, මෙහිලා මහා චෞරයා විෂම තැන් ඇසුරු කරන්නේ වෙයි. ආවරණ තැන් ඇසුරු කරන්නේ වෙයි. බලවත් තැන් ඇසුරු කරන්නේ වෙයි. භෝග සම්පත් දෙන්නේ වෙයි. හුදෙකලාව හැසිරෙන්නේ වෙයි.
කථඤ්ච භික්ඛවේ, මහාචෝරෝ විසමනිස්සිතෝ හෝති: ඉධ භික්ඛවේ මහාචෝරෝ නදීවිදුග්ගං වා නිස්සිතෝ හෝති පබ්බතවිසමං වා. ඒවං ඛෝ භික්ඛවේ මහාචෝරෝ විසමනිස්සිතෝ හෝති.
මහණෙනි, මහා චෞරයා විෂම තැන් ඇසුරු කරන්නේ කෙසේ ද? මහණෙනි, මෙහිලා මහා චෞර තෙමේ නදී දුර්ගයන් ඇසුරු කරන්නේ වෙයි. ළං නොවිය හැකි පර්වතයන් ඇසුරු කරන්නේ වෙයි. මහණෙනි, මෙසේ මහා චෞරයා විෂම තැන් ඇසුරු කරන්නේ වෙයි.
කථඤ්ච භික්ඛවේ, මහාචෝරෝ ගහනනිස්සිතෝ හෝති: ඉධ භික්ඛවේ මහාචෝරෝ තිණගහනං වා නිස්සිතෝ හෝති රුක්ඛගහනං වා ගේධං වා පන වනසණ්ඩං. ඒවං ඛෝ භික්ඛවේ මහාචෝරෝ ගහනනිස්සිතෝ හෝති.
මහණෙනි, මහා චෞරයා ආවරණ තැන් ඇසුරු කරන්නේ කෙසේ ද? මහණෙනි, මෙහිලා මහා චෞර තෙමේ උස් ව වැඩුණු තෘණ ගහණයෙන් යුක්ත තැන් ඇත්තේ ද, එක් ව වැඩුණු ගස් කොළන් ගහණ ව ඇති තැන් ඇත්තේ වෙයි ද, ඝන වනලැහැබ් ඇත්තේ වෙයි ද, එබඳු තැන් ඇසුරු කරන්නේ වෙයි. මහණෙනි, මෙසේ මහා චෞරයා ආවරණ තැන් ඇසුරු කරන්නේ වෙයි.
කථඤ්ච භික්ඛවේ, මහාචෝරෝ බලවනිස්සිතෝ හෝති: ඉධ භික්ඛවේ මහාචෝරෝ රාජානං වා රාජමහාමත්තං වා නිස්සිතෝ හෝති. තස්ස ඒවං හෝති: සචේ මං කෝචි කිඤ්චි වක්ඛති, ඉමේ මේ රාජානෝ වා රාජමහාමත්තා වා පරියෝධාය අත්ථං භණිස්සන්තීති. සචේ නං කෝචි කිඤ්චි ආහ, ත්‍යාස්ස රාජානෝ වා රාජමහාමත්තා වා පරියෝධාය අත්ථං භණන්ති. ඒවං ඛෝ භික්ඛවේ මහාචෝරෝ බලවනිස්සිතෝ හෝති.
මහණෙනි, මහා චෞරයා බලවත් තැන් ඇසුරු කරන්නේ කෙසේ ද? මහණෙනි, මෙහිලා මහා චෞර තෙමේ රජුන් හෝ රාජමහාමාත්‍යයන් හෝ ඇසුරු කරන්නේ වෙයි. ඔහුට මෙසේ සිතෙයි. ‘ඉදින් මා ගැන කිසිවෙක් හෝ කිසිදෙයක් කියයි නම් මේ රජු හෝ රාජමහාමාත්‍යයෝ හෝ ඒ කරුණ යටපත් කොට මා ගැන හොඳ පවසන්නාහු ය. ඉදින් ඔහුට කිසිවෙක් කිසිවක් කියයි නම් රජු හෝ රාජමහාමාත්‍යයෝ හෝ ඔහුගේ අපරාධය යටපත් කොට හොඳ කියති. මහණෙනි, මෙසේ මහා චෞරයා බලවත් තැන් ඇසුරු කරන්නේ වෙයි.
කථඤ්ච භික්ඛවේ, මහාචෝරෝ භෝගචාගී හෝති: ඉධ භික්ඛවේ මහාචෝරෝ අඩ්ඪෝ හෝති මහද්ධනෝ මහාභෝගෝ. තස්ස ඒවං හෝති: සචේ මං කෝචි කිඤ්චි වක්ඛති, ඉතෝ භෝගේන පටිසන්ථරිස්සාමීති. සචේ නං කෝචි කිඤ්චි ආහ, තතෝ භෝගේන පටිසන්ථරති. ඒවං ඛෝ භික්ඛවේ මහාචෝරෝ භෝගචාගී හෝති.
මහණෙනි, මහා චෞරයා භෝග සම්පත් දෙන්නේ කෙසේ ද? මහණෙනි, මෙහිලා මහා චෞර තෙමේ ආඪ්‍ය වූයේ, මහත් ධනයකින් යුතු වූයේ, මහත් භෝග සම්පත් ඇත්තේ වෙයි. ඔහුට මෙසේ සිතෙයි. ‘ඉදින් යමෙක් මා ගැන කිසිවක් කියයි නම් මම ඔහුට තෑගි භෝග දීමෙන් සතුටු කරන්නෙමි’ යි. ඉදින් ඔහුට කිසිවෙක් කිසිවක් කියයි නම් ඔහු තෑගි භෝගයන්ගෙන් සළකයි. මහණෙනි, මෙසේ මහා චෞරයා භෝග සම්පත් දෙන්නේ වෙයි.
කථඤ්ච භික්ඛවේ, මහාචෝරෝ ඒකචාරි හෝති: ඉධ භික්ඛවේ මහාචෝරෝ ඒකකෝ නිග්ගහණානි කත්තා හෝති. තං කිස්ස හේතු: මා මේ ගුය්හමන්තා බහිද්ධා සම්භේදං අගමංසූති. ඒවං ඛෝ භික්ඛවේ මහාචෝරෝ ඒකචාරි හෝති.
මහණෙනි, මහා චෞරයා හුදෙකලාව හැසිරෙන්නේ කෙසේ ද? මහණෙනි, මෙහිලා මහා චෞර තෙමේ හුදෙකලා වූයේ ම අනුන් සතු දේ පැහැර ගන්නේ වෙයි. මක් නිසාද යත්, මාගේ රහස් සාකච්ඡාවෝ බැහැරට නොයත්වා යි කියා ය. මහණෙනි, මෙසේ මහා චෞරයා හුදෙකලාව හැසිරෙන්නේ වෙයි.
ඉමේහි ඛෝ භික්ඛවේ, පඤ්චහි අංගේහි සමන්නාගතෝ මහාචෝරෝ සන්ධිම්පි ඡින්දති, නිල්ලෝපම්පි හරති, ඒකාගාරිකම්පි කරෝති, පරිපන්ථේපි තිට්ඨති.
මහණෙනි, මේ පස් කරුණෙන් සමන්විත වූ මහා සොරා ගෙවල් ද බිඳියි. පැහැරගැනීම් ද කරයි. එක් ගෙයක් වටකොට ද පැහැර ගනියි. මංපැහැරීම් ද කරයි.
ඒවමේව ඛෝ භික්ඛවේ, පඤ්චහි ධම්මේහි සමන්නාගතෝ පාපභික්ඛු ඛතං උපහතං අත්තානං පරිහරති. සාවජ්ජෝ ච හෝති සානුවජ්ජෝ විඤ්ඤූනං. බහුඤ්ච අපුඤ්ඤං පසවති. කතමේහි පඤ්චහි:
එසෙයින් ම මහණෙනි, පස් කරුණකින් සමන්විත වූ පවිටු භික්ෂුව සාරා දැමූ ගුණ ඇති, නසා ගත් ජීවිතයක් පරිහරණය කරයි. වරදින් යුක්ත වූයේ නුවණැත්තන්ගේ දෝෂයට ද ලක්වෙයි. බොහෝ පව් ද රැස් කරයි. ඒ කවර පසක් ද යත්;
ඉධ භික්ඛවේ, පාපභික්ඛු විසමනිස්සිතෝ ච හෝති ගහනනිස්සිතෝ ච බලවනිස්සිතෝ ච භෝගචාහී ච ඒකචාරී ච.
මහණෙනි, මෙහිලා පවිටු භික්ෂුව විෂම තැන් ඇසුරු කරන්නේ වෙයි. ආවරණ තැන් ඇසුරු කරන්නේ වෙයි. බලවත් තැන් ඇසුරු කරන්නේ වෙයි. භෝග සම්පත් දෙන්නේ වෙයි. හුදෙකලාව හැසිරෙන්නේ වෙයි.
කථඤ්ච භික්ඛවේ, පාපභික්ඛු විසමනිස්සිතෝ හෝති: ඉධ භික්ඛවේ පාපභික්ඛු විසමේන කායකම්මේන සමන්නාගතෝ හෝති, විසමේන වචීකම්මේන සමන්නාගතෝ හෝති, විසමේන මනෝකම්මේන සමන්නාගතෝ හෝති. ඒවං ඛෝ භික්ඛවේ පාපභික්ඛු විසමනිස්සිතෝ හෝති.
මහණෙනි, පවිටු භික්ෂුව විෂම තැන් ඇසුරු කරන්නේ කෙසේ ද? මහණෙනි, මෙහිලා පවිටු භික්ෂුව විෂම වූ කායික ක්‍රියාවන්ගෙන් යුක්ත වූයේ වෙයි. විෂම වූ වාචසික ක්‍රියාවන්ගෙන් යුක්ත වූයේ වෙයි. විෂම වූ මානසික ක්‍රියාවන්ගෙන් යුක්ත වූයේ වෙයි. මහණෙනි, මෙසේ පවිටු භික්ෂුව විෂම තැන් ඇසුරු කරන්නේ වෙයි.
කථඤ්ච භික්ඛවේ, පාපභික්ඛු ගහනනිස්සිතෝ හෝති, ඉධ භික්ඛවේ පාපභික්ඛු මිච්ඡාදිට්ඨිකෝ හෝති අන්තග්ගාහිකාය දිට්ඨියා සමන්නාගතෝ. ඒවං ඛෝ භික්ඛවේ පාපභික්ඛු ගහනනිස්සිතෝ හෝති.
මහණෙනි, පවිටු භික්ෂුව ආවරණ තැන් ඇසුරු කරන්නේ කෙසේ ද? මහණෙනි, මෙහිලා පවිටු භික්ෂුව මිථ්‍යා දෘෂ්ටික වූයේ වෙයි. අන්තයට ගිය මිථ්‍යා දෘෂ්ටියෙන් යුක්ත වූයේ වෙයි. මහණෙනි, මෙසේ පවිටු භික්ෂුව ආවරණ තැන් ඇසුරු කරන්නේ වෙයි.
කථඤ්ච භික්ඛවේ, පාපභික්ඛු බලවනිස්සිතෝ හෝති: ඉධ භික්ඛවේ පාපභික්ඛු රාජානං වා රාජමහාමත්තං වා නිස්සිතෝ හෝති. තස්ස ඒවං හෝති: සචේ මං කෝචි කිඤ්චි වක්ඛති, ඉමේ මේ රාජානෝ වා රාජමහාමත්තා වා පරියෝධාය අත්ථං භණිස්සන්තීති. සචේ නං කෝචි කිඤ්චි ආහ, ත්‍යාස්ස රාජානෝවා රාජමහාමත්තා වා පරියෝධාය අත්ථං භණන්ති. ඒවං ඛෝ භික්ඛවේ පාපභික්ඛු බලවනිස්සිතෝ හෝති.
මහණෙනි, පවිටු භික්ෂුව බලවත් තැන් ඇසුරු කරන්නේ කෙසේ ද? මහණෙනි, මෙහිලා පවිටු භික්ෂුව රජුන් හෝ රාජමහාමාත්‍යයන් හෝ ඇසුරු කරන්නේ වෙයි. ඔහුට මෙසේ සිතෙයි. ‘ඉදින් මා ගැන කිසිවෙක් හෝ කිසිදෙයක් කියයි නම් මේ රජු හෝ රාජමහාමාත්‍ය හෝ ඒ කරුණ යටපත් කොට මා ගැන හොඳ පවසන්නාහු ය. ඉදින් ඔහුට කිසිවෙක් කිසිවක් කියයි නම් රජු හෝ රාජමහාමාත්‍යයෝ හෝ ඔහුගේ අපරාධය යටපත් කොට හොඳ කියති. මහණෙනි, මෙසේ පවිටු භික්ෂුව බලවත් තැන් ඇසුරු කරන්නේ වෙයි.
කථඤ්ච භික්ඛවේ, පාපභික්ඛු භෝගචාගී හෝති: ඉධ භික්ඛවේ පාපභික්ඛු ලාභී හෝති චීවරපිණ්ඩපාතසේනාසනගිලානප්පච්චයභේසජ්ජපරික්ඛාරානං. තස්ස ඒවං හෝති: සචේ මං කෝචි කිඤ්චි වක්ඛති, ඉතෝ ලාභේන පටිසන්ථරිස්සාමිති. සචේ නං කෝචි කිඤ්චි ආහ, තතෝ ලාභේන පටිසන්ථරති. ඒවං ඛෝ භික්ඛවේ පාපභික්ඛු භෝගචාගී හෝති.
මහණෙනි, පවිටු භික්ෂුව භෝග සම්පත් දෙන්නේ කෙසේ ද? මහණෙනි, මෙහිලා පවිටු භික්ෂුව චීවර, පිණ්ඩපාත, සේනාසන, ගිලන්පස බෙහෙත් පිරිකර ආදිය ලබන සුළු වූයේ වෙයි. ඔහුට මෙසේ සිතෙයි. ‘ඉදින් යමෙක් මා ගැන කිසිවක් කියයි නම් මම ඔහුට තෑගි භෝග දීමෙන් සතුටු කරන්නෙමි’ යි. ඉදින් ඔහුට කිසිවෙක් කිසිවක් කියයි නම් ඔහු තෑගි භෝගයන්ගෙන් සළකයි. මහණෙනි, මෙසේ පවිටු භික්ෂුව භෝග සම්පත් දෙන්නේ වෙයි.
කථඤ්ච භික්ඛවේ, පාපභික්ඛු ඒකචාරි හෝති: ඉධ භික්ඛවේ පාපභික්ඛු ඒකකෝ පච්චන්තිමේසු ජනපදේසු නිවාසං කප්පේති. සෝ තත්ථ කුලානි උපසංකමන්තෝ ලාභං ලභති. ඒවං ඛෝ භික්ඛවේ පාපභික්ඛු ඒකචාරී හෝති.
මහණෙනි, පවිටු භික්ෂුව හුදෙකලාව හැසිරෙන්නේ කෙසේ ද? මහණෙනි, මෙහිලා පවිටු භික්ෂුව ඈත ජනපදයන්හි තනි ව වාසය කරන්නේ වෙයි. හේ එහිදී දායක පවුල් වෙත පැමිණ ලාභ සත්කාර ලබයි. මහණෙනි, මෙසේ පවිටු භික්ෂුව හුදෙකලාව හැසිරෙන්නේ වෙයි.
ඉමේහි ඛෝ භික්ඛවේ, පඤ්චහි ධම්මේහි සමන්නාගතෝ පාපභික්ඛු ඛතං උපහතං අත්තානං පරිහරති. සාවජ්ජෝ ච හෝති සානුවජ්ජෝ විඤ්ඤූනං. බහුඤ්ච අපුඤ්ඤං පසවතීති.
මහණෙනි, මේ පස් කරුණෙන් සමන්විත වූ පවිටු භික්ෂුව සාරා දැමූ ගුණ ඇති, නසා ගත් ජීවිතයක් පරිහරණය කරයි. වරදින් යුක්ත වූයේ නුවණැත්තන්ගේ දෝෂයට ද ලක්වෙයි. බොහෝ පව් ද රැස් කරයි.
සාදු! සාදු!! සාදු!!!
මහා චෝර සූත්‍රය නිමා විය.
