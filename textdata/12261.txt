ඛුද්දක නිකාය
ඉතිවුත්තක පාළි
2.1.6. භද්දකසීල සුත්තං
2.1.6. සොඳුරු සිල්වත් බව ගැන වදාළ දෙසුම
වුත්තං හේතං භගවතා, වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
ද්වීහි භික්ඛවේ ධම්මේහි සමන්නාගතෝ පුග්ගලෝ යථාභතං නික්ඛිත්තෝ ඒවං සග්ගේ. කතමේහි ද්වීහි ? භද්දකේන ච සීලේන භද්දිකාය ච දිට්ඨියා. ඉමේහි ඛෝ භික්ඛවේ ද්වීහි ධම්මේහි සමන්නාගතෝ පුග්ගලෝ යථාභතං නික්ඛිත්තෝ ඒවං සග්ගේ’ති.
“පින්වත් මහණෙනි, කරුණු දෙකකින් සමන්විත කෙනා, හරියට ඔසවාගෙන ආපු බරක් බිමින් තිබ්බා වගේ දෙව්ලොව උපදිනවා. මොන කරුණු දෙකෙන්ද? ඒ තමයි සුන්දර වූ සීලයත්, සුන්දර වූ දෘෂ්ටියත්. පින්වත් මහණෙනි, මේ කරුණු දෙකෙන් සමන්විත කෙනා හරියට ඔසවාගෙන ආපු බරක් බිමින් තියනවා වගේ, දෙව්ලොව උපදිනවා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
“භද්දකේන ච සීලේන භද්දිකාය ච දිට්ඨියා,
ඒතේහි ද්වීහි ධම්මේහි යෝ සමන්නාගතෝ නරෝ,
කායස්ස භේදා සප්පඤ්ඤෝ සග්ගං සෝ උපපජ්ජතී”ති
“යහපත් සීලයත්, යහපත් දෘෂ්ටියත් කියන මේ කරුණු දෙකෙන් යුතු නුවණැති කෙනෙක් ඉන්නවා. කය බිඳිලා මිය පරලොව ගියාට පස්සේ ඔහු දිව්‍ය ලෝකයේ උපදිනවා.”
අයම්පි අත්ථෝ වුත්තෝ භගවතා ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
