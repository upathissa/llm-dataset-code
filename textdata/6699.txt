සංයුත්ත නිකාය
මහා වග්ගෝ
4.7.8. දුතිය රුක්ඛ සුත්තං
4.7.8. වෘක්ෂය ගැන වදාළ දෙවෙනි දෙසුම
මහණෙනි, එය මෙබඳු දෙයකි. තව්තිසාවෙහි දෙවියන් හට යම්කිසි වෘක්ෂ ජාතීහු වෙත් ද, ඒවා අතර පරසතු රුක අග්‍ර යැයි කියනු ලැබේ. එසෙයින් ම මහණෙනි, අවබෝධය පිණිස පවතින යම්කිසි බෝධිපාක්ෂික ධර්මයෝ වෙත් ද, ඒවා අතර ප්‍රඥා ඉන්ද්‍රිය අග්‍ර යැයි කියනු ලැබේ. මහණෙනි, බෝධිපාක්ෂික ධර්මයෝ මොනවා ද? මහණෙනි, ශ්‍රද්ධා ඉන්ද්‍රිය බෝධි පාක්ෂික ධර්මයකි. එය අවබෝධය පිණිස පවතියි. විරිය ඉන්ද්‍රිය ….(පෙ)…. සති ඉන්ද්‍රිය ….(පෙ)…. සමාධි ඉන්ද්‍රිය ….(පෙ)…. ප්‍රඥා ඉන්ද්‍රිය බෝධි පාක්ෂික ධර්මයකි. එය අවබෝධය පිණිස පවතියි.
මහණෙනි, එය මෙබඳු දෙයකි. තව්තිසාවෙහි දෙවියන් හට යම්කිසි වෘක්ෂ ජාතීහු වෙත් ද, ඒවා අතර පරසතු රුක අග්‍ර යැයි කියනු ලැබේ. එසෙයින් ම මහණෙනි, අවබෝධය පිණිස පවතින යම්කිසි බෝධිපාක්ෂික ධර්මයෝ වෙත් ද, ඒවා අතර ප්‍රඥා ඉන්ද්‍රිය අග්‍ර යැයි කියනු ලැබේ.
සාදු! සාදු!! සාදු!!!
දුතිය රුක්ඛ සූත්‍රය නිමා විය.
