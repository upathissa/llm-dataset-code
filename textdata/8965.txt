අංගුත්තර නිකාය
චතුක්ක නිපාතෝ
4.4.3.2. සාරිපුත්ත පටිසම්භිදා සුත්තං
4.4.3.2. සැරියුත් තෙරුන්ගේ පටිසම්භිදාව ගැන වදාළ දෙසුම
තත්‍ර ඛෝ ආයස්මා සාරිපුත්තෝ භික්ඛූ ආමන්තේසි, ආවුසෝ භික්ඛවෝති. ආවුසෝති ඛෝ තේ භික්ඛූ ආයස්මතෝ සාරිපුත්තස්ස පච්චස්සෝසුං. ආයස්මා සාරිපුත්තෝ ඒතදවෝච:
එකල්හී ආයුෂ්මත් සාරිපුත්තයන් වහන්සේ “ආයුෂ්මත් මහණෙනි” යි භික්ෂූන් ඇමතූහ. “ආයුෂ්මතුන් වහන්සැ”යි ඒ භික්ෂූහු ආයුෂ්මත් සාරිපුත්තයන් වහන්සේට පිළිවදන් දුන්හ. ආයුෂ්මත් සාරිපුත්තයන් වහන්සේ මෙය වදාළහ.
අද්ධමාසූපසම්පන්නේන මේ ආවුසෝ අත්ථපටිසම්භිදා සච්ඡිකතා ඕධිසෝ ව්‍යඤ්ජනසෝ. තමහං අනේකපරියායේන ආචික්ඛාමි දේසේමි පඤ්ඤාපේමි පට්ඨපේමි විවරාමි විභජාමි උත්තානී කරෝමි. යස්ස ඛෝ පනස්ස කංඛා වා විමති වා සෝ මං පඤ්හේන, අහං වෙය්‍යාකරණේන. සම්මුඛීභූතෝ නෝ සත්ථා, යෝ නෝ ධම්මානං සුකුසලෝ.
1. “ආයුෂ්මතුනි, උපසම්පදාවෙන් අඩමසක් ඇති මා විසින් වචන ප්‍රකාශ කිරීමේ ප්‍රමාණ වශයෙන් අර්ථ පටිසම්භිදාව සාක්ෂාත් කරන ලද්දේ ය. මම් එය නොයෙක් ආකාරයෙන් පවසමි. දේශනා කරමි. පණවමි. පිහිටුවමි. හෙළි කොට කියමි. බෙදා දක්වමින් කියමි. ඉස්මතු කොට කියමි. යමෙකු හට මේ පිළිබඳ ව සැකයක් හෝ විමතියක් හෝ ඇත්නම් හේ මාගෙන් ප්‍රශ්න කෙරේවා! මම පිළිතුරු දෙන්නෙමි. අපගේ ධර්මයන් පිළිබඳ ව අතිශයින් ම දක්ෂ වූ යමෙක්හු වෙත් ද, ඒ අපගේ ශාස්තෘන් වහන්සේ ද මුණගැසී ඇත්තේ ය.
අද්ධමාසූපසම්පන්නේන මේ ආවුසෝ ධම්මපටිසම්භිදා සච්ඡිකතා ඕධිසෝ ව්‍යඤ්ජනසෝ, තමහං අනේකපරියායේන ආචික්ඛාමි දේසේමි පඤ්ඤාපේමි පට්ඨපේමි විවරාමි විභජාමි උත්තානී කරෝමි. යස්ස ඛෝ පනස්ස කංඛා වා විමති වා සෝ මං පඤ්හේන, අහං වෙය්‍යාකරණේන සම්මුඛීභූතෝ නෝ සත්ථා, යෝ නෝ ධම්මානං සුකුසලෝති.
2. ආයුෂ්මතුනි, උපසම්පදාවෙන් අඩමසක් ඇති මා විසින් වචන ප්‍රකාශ කිරීමේ ප්‍රමාණ වශයෙන් ධර්ම පටිසම්භිදාව සාක්ෂාත් කරන ලද්දේ ය. මම් එය නොයෙක් ආකාරයෙන් පවසමි. දේශනා කරමි. පණවමි. පිහිටුවමි. හෙළි කොට කියමි. බෙදා දක්වමින් කියමි. ඉස්මතු කොට කියමි. යමෙකු හට මේ පිළිබඳ ව සැකයක් හෝ විමතියක් හෝ ඇත්නම් හේ මාගෙන් ප්‍රශ්න කෙරේවා! මම පිළිතුරු දෙන්නෙමි. අපගේ ධර්මයන් පිළිබඳ ව අතිශයින් ම දක්ෂ වූ යමෙක්හු වෙත් ද, ඒ අපගේ ශාස්තෘන් වහන්සේ ද මුණගැසී ඇත්තේ ය.
අද්ධමාසූපසම්පන්නේන මේ ආවුසෝ නිරුත්තිපටිසම්භිදා සච්ඡිකතා ඕධිසෝ ව්‍යඤ්ජනසෝ. තමහං අනේකපරියායේන ආචික්ඛාමි දේසේමි පඤ්ඤාපේමි පට්ඨපේමි විවරාමි විභජාමි උත්තානීකරෝමි. 
යස්ස ඛෝ පනස්ස කංඛා වා විමති වා සෝ මං පඤ්හේන, අහං වෙය්‍යාකරණේන සම්මුඛීභූතෝ නෝ සත්ථා, යෝ නෝ ධම්මානං සුකුසලෝති.
3. ආයුෂ්මතුනි, උපසම්පදාවෙන් අඩමසක් ඇති මා විසින් වචන ප්‍රකාශ කිරීමේ ප්‍රමාණ වශයෙන් නිරුක්ති පටිසම්භිදාව සාක්ෂාත් කරන ලද්දේ ය. මම් එය නොයෙක් ආකාරයෙන් පවසමි. දේශනා කරමි. පණවමි. පිහිටුවමි. හෙළි කොට කියමි. බෙදා දක්වමින් කියමි. ඉස්මතු කොට කියමි. යමෙකු හට මේ පිළිබඳ ව සැකයක් හෝ විමතියක් හෝ ඇත්නම් හේ මාගෙන් ප්‍රශ්න කෙරේවා! මම පිළිතුරු දෙන්නෙමි. අපගේ ධර්මයන් පිළිබඳ ව අතිශයින් ම දක්ෂ වූ යමෙක්හු වෙත් ද, ඒ අපගේ ශාස්තෘන් වහන්සේ ද මුණගැසී ඇත්තේ ය.
අද්ධමාසූපසම්පන්නේන මේ ආවුසෝ පටිභානපටිසම්භිදා සච්ඡිකතා ඕධිසෝ ව්‍යඤ්ජනසෝ. තමහං අනේකපරියායේන ආචික්ඛාමි දේසේමි පඤ්ඤාපේමි පට්ඨපේමි විවරාමි විභජාමි උත්තානී කරෝමි. යස්ස ඛෝ පනස්ස කංඛා වා විමති වා සෝ මං පඤ්හේන, අහං වෙය්‍යාකරණේන සම්මුඛීභූතෝ නෝ සත්ථා, යෝ නෝ ධම්මානං සුකුසලෝති.
4. ආයුෂ්මතුනි, උපසම්පදාවෙන් අඩමසක් ඇති මා විසින් වචන ප්‍රකාශ කිරීමේ ප්‍රමාණ වශයෙන් ප්‍රතිභාන පටිසම්භිදාව සාක්ෂාත් කරන ලද්දේ ය. මම් එය නොයෙක් ආකාරයෙන් පවසමි. දේශනා කරමි. පණවමි. පිහිටුවමි. හෙළි කොට කියමි. බෙදා දක්වමින් කියමි. ඉස්මතු කොට කියමි. යමෙකු හට මේ පිළිබඳ ව සැකයක් හෝ විමතියක් හෝ ඇත්නම් හේ මාගෙන් ප්‍රශ්න කෙරේවා! මම පිළිතුරු දෙන්නෙමි. අපගේ ධර්මයන් පිළිබඳ ව අතිශයින් ම දක්ෂ වූ යමෙක්හු වෙත් ද, ඒ අපගේ ශාස්තෘන් වහන්සේ ද මුණගැසී ඇත්තේ ය.”
සාදු! සාදු!! සාදු!!!
සාරිපුත්ත පටිසම්භිදා සූත්‍රය නිමා විය.
