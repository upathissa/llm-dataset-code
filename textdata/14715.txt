ඛුද්දක නිකාය
ථේරී ගාථා
2.4. අඩ්ඪකාසී ථේරීගාථා
2.4. අඩ්ඪකාසී තෙරණියගේ ගාථා
25.යාව කාසිජනපදෝ සුංකෝ මේ තත්තකෝ අහු,
තං කත්වා නේගමෝ අග්ඝං අඩ්ඪේනග්ඝං ඨපේසි මං
25. ‘කාසි’ ජනපදයට ලැබෙන බදු ආදායම වගේම ආදායමක් ඉස්සර මට ලැබුණා. ඒ පුංචි නගරෙ හිටි මිනිස්සු ඒ ආදායමේ අගය මැනලා ඒකෙන් බාගයක වටිනාකම තක්සේරු කරලා මාව ‘අභිචාරිකා’ තනතුරේ තිබ්බා.
26.අථ නිබ්බින්දහං රූපේ නිබ්බින්දං ච විරජ්ජහං,
මා පුන ජාතිසංසාරං සන්ධාවෙය්‍යං පුනප්පුනං,
තිස්සෝ විජ්ජා සච්ඡිකතා කතං බුද්ධස්ස සාසනන්ති
26. එහෙත් මං දැන් අවබෝධයෙන්මයි රූපය ගැන කලකිරිල ඉන්නෙ. ඒ නිසාමයි විරාගයට පත්වෙලා ඉන්නෙ. නැවත නැවත සැරිසරන ඉපිද ඉපිද යන මේ සංසාරෙට නම් මං ආයෙත් දුවන්නෙ නෑ. මං ත්‍රිවිද්‍යාව ලබාගත්තා. බුදු සසුන සම්පූර්ණ කරගත්තා.
ඉත්ථං සුදං අඩ්ඪකාසීථේරී ගාථායෝ අභාසිත්ථා’ති.
මේ වනාහී අඩ්ඪකාසි නම් රහත් තෙරණිය වදාළ ගාථාවන්ය.
