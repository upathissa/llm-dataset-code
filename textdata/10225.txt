අංගුත්තර නිකාය
ඡක්ක නිපාතෝ
6.1.3.4. හිමවන්ත සුත්තං
6.1.3.4. හිමවත් පව්ව ගැන වදාළ දෙසුම
සාවත්ථිනිදානං .....
සැවැත් නුවර දී ය .....
ඡහි භික්ඛවේ ධම්මේහි සමන්නාගතෝ භික්ඛු හිමවන්තං පබ්බතරාජං පදාලෙය්‍ය. කෝ පන වාදෝ ඡවාය අවිජ්ජාය.

කතමේහි ඡහි:
මහණෙනි, මේ සය කරුණින් සමන්විත වූ භික්ෂුව හිමාල පර්වතරාජයා බිඳලන්නේ ය. ලාමක වූ අවිද්‍යාව බිඳීම ගැන කවර කථා ද? ඒ කවර කරුණු සයකින් ද යත්;
ඉධ භික්ඛවේ භික්ඛු සමාධිස්ස සමාපත්තිකුසලෝ හෝති. සමාධිස්ස ඨිතිකුසලෝ හෝති. සමාධිස්ස වුට්ඨානකුසලෝ හෝති. සමාධිස්ස කල්ලතාකුසලෝ හෝති. සමාධිස්ස ගෝචරකුසලෝ හෝති. සමාධිස්ස අභිනීහාරකුසලෝ හෝති.
මහණෙනි, මෙහිලා භික්ෂුව සමාධියට සමවැදීමෙහි දක්ෂ වෙයි. සමාධිය පවත්වාගැනීමෙහි දක්ෂ වෙයි. සමාධියෙන් නැගී සිටීමෙහි දක්ෂ වෙයි. සමාධි සිත බබලවන්නට දක්ෂ වෙයි. සමාධියට ගැලපෙන අරමුණු පැවැත්වීමෙහි දක්ෂ වෙයි. මතු මත්තෙහි සමාධිය දියුණු වන අයුරින් ධ්‍යානයන්ට සමවැදීමෙහි දක්ෂ වෙයි.
ඉමේහි ඛෝ භික්ඛවේ ඡහි ධම්මේහි සමන්නාගතෝ භික්ඛු හිමවන්තං පබ්බතරාජං පදාලෙය්‍ය. කෝ පන වාදෝ ඡවාය අවිජ්ජායාති.
මහණෙනි, මේ සය කරුණින් සමන්විත වූ භික්ෂුව හිමාල පර්වතරාජයා බිඳලන්නේ ය. ලාමක වූ අවිද්‍යාව බිඳීම ගැන කවර කථා ද?
සාදු! සාදු!! සාදු!!!
හිමවන්ත සූත්‍රය නිමා විය.
