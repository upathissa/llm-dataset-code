සංයුත්ත නිකාය
ඛන්ධක වග්ගෝ
1.3.1.10. දුතිය ඡන්දරාග සුත්තං
1.3.1.10. ඡන්දරාගය ගැන වදාළ දෙවෙනි දෙසුම
112. සාවත්ථියං....
112. සැවැත් නුවර දී .....................
රූපේ ඛෝ භික්ඛවේ, යෝ ඡන්දෝ යෝ රාගෝ යා නන්දි යා තණ්‌හා යේ උපයූපාදානා චේතසෝ අධිට්‌ඨානාභිනිවේසානුසයා, තේ පජහථ. ඒවං තං රූපං පහීනං භවිස්‌සති උච්‌ඡින්‌නමූලං තාලාවත්‌ථුකතං අනභාවකතං ආයතිං අනුප්‌පාදධම්‌මං.
පින්වත් මහණෙනි, රූපය කෙරෙහි යම් කැමැත්තක් තියෙනවා නම්, යම් රාගයක් තියෙනවා නම්, යම් සතුටක් තියෙනවා නම්, යම් තණ්හාවක් තියෙනවා නම්, යම් බැසගැනීමක්, බැඳීමක්, සිතින් අදිටන් කරගැනීමක්, සිත අභ්‍යන්තරයෙහි ඇල්ම පැවැත්වීමක් තියෙනවා නම් එය අත්හරින්න. එතකොට මුල් ඉදිරී ගිය, කරටිය බිඳුණ තල් ගසක් බවට පත්වුණ, අභාවයට පත්වුණ, ආයෙ කවදාකවත් නොහටගන්නා ස්වභාවයට පත්වුණ ඒ රූපය ප්‍රහීණ වෙලා යනවා.
වේදනාය යෝ ඡන්දෝ යෝ රාගෝ යා නන්දි යා තණ්‌හා යේ උපයූපාදානා චේතසෝ අධිට්‌ඨානාභිනිවේසානුසයා, තේ පජහථ. ඒවං සා වේදනා පහීනා භවිස්‌සති උච්‌ඡින්‌නමූලා තාලාවත්‌ථුකතා අනභාවකතා ආයතිං අනුප්‌පාදධම්‌මා.
විඳීම කෙරෙහි යම් කැමැත්තක් තියෙනවා නම්, යම් රාගයක් තියෙනවා නම්, යම් සතුටක් තියෙනවා නම්, යම් තණ්හාවක් තියෙනවා නම්, යම් බැස ගැනීමක්, බැඳීමක්, සිතින් අදිටන් කරගැනීමක්, සිත අභ්‍යන්තරයෙහි ඇල්ම පැවැත්වීමක් තියෙනවා නම් එය අත්හරින්න. එතකොට මුල් ඉදිරී ගිය, කරටිය බිඳුණ තල් ගසක් බවට පත්වුණ, අභාවයට පත්වුණ, ආයෙ කවදාකවත් නොහටගන්නා ස්වභාවයට පත්වුණ ඒ විඳීම ප්‍රහීණ වෙලා යනවා.
සඤ්‌ඤාය ....(පෙ).... සංඛාරේසු ....(පෙ).... විඤ්ඤාණේ යෝ ඡන්දෝ යෝ රාගෝ යා නන්දි යා තණ්‌හා යේ උපයූපාදානා චේතසෝ අධිට්‌ඨානාභිනිවේසානුසයා, තේ පජහථ. ඒවං තං විඤ්‌ඤාණං පහීනං භවිස්‌සති උච්‌ඡින්‌නමූලං තාලාවත්‌ථුකතං අනභාවකතං ආයතිං අනුප්‌පාදධම්‌මන්‌ති.
සඤ්ඤාව .... (පෙ) .... සංස්කාර .... (පෙ) .... විඤ්ඤාණය කෙරෙහි යම් කැමැත්තක් තියෙනවා නම්, යම් රාගයක් තියෙනවා නම්, යම් සතුටක් තියෙනවා නම්, යම් තණ්හාවක් තියෙනවා නම්, යම් බැසගැනීමක්, බැඳීමක්, සිතින් අදිටන් කරගැනීමක්, සිත අභ්‍යන්තරයෙහි ඇල්ම පැවැත්වීමක් තියෙනවා නම් එය අත්හරින්න. එතකොට මුල් ඉදිරී ගිය, කරටිය බිඳුණ තල් ගසක් බවට පත්වුණ, අභාවයට පත්වුණ, ආයෙ කවදාකවත් නොහටගන්නා ස්වභාවයට පත්වුණ ඒ විඤ්ඤාණය ප්‍රහීණ වෙලා යනවා.
සාදු! සාදු!! සාදු!!!
දුතිය ඡන්දරාග සූත්‍රය නිමා විය.
අන්‌තවග්ගෝ පඨමෝ.
පළවෙනි අන්ත වර්ගය අවසන් විය.
තත්‍රැද්‌දානං -
එහි පිළිවෙල උද්දානයයි :
අන්‌තෝ දුක්‌ඛඤ්‌ච සක්‌කායෝ, පරිඤ්‌ඤෙය්‍යා සමණා දුවේ.
සෝතාපන්‌නෝ අරහා ච, දුවේ ඡන්දරාගියාති.
අන්ත සූත්‍රය, දුක්ඛ සූත්‍රය, සක්කාය සූත්‍රය, පරිඤ්ඤෙය්‍ය සූත්‍රය, සමණ සූත්‍ර දෙක, සෝතාපන්න සූත්‍රය, අරහන්ත සූත්‍රය, ඡන්දරාග සූත්‍ර දෙක යන මේ දෙසුම්වලින් මෙම වර්ගය සමන්විතයි.
