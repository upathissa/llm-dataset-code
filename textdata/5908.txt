සංයුත්ත නිකාය
මහා වග්ගෝ
2.2.8. ආරද්ධ සුත්තං
2.2.8. හරි ලෙස ගැනීම ගැන වදාළ දෙසුම
යේසං කේසඤ්චි භික්ඛවේ, සත්ත බොජ්ඣංගා විරද්ධා විරද්ධෝ තේසං අරියෝ මග්ගෝ සම්මා දුක්ඛක්ඛයගාමී. යේසං කේසඤ්චි භික්ඛවේ, සත්ත බොජ්ඣංගා ආරද්ධා ආරද්ධෝ තේසං අරියෝ මග්ගෝ සම්මා දුක්ඛක්ඛයගාමී. කතමේ සත්ත: සතිසම්බොජ්ඣංගෝ ....(පෙ).... උපේඛාසම්බොජ්ඣංගෝ යේසං කේසඤ්චි භික්ඛවේ, ඉමේ සත්ත බොජ්ඣංගා විරද්ධා. විරද්ධෝ තේසං අරියෝ මග්ගෝ සම්මා දුක්ඛක්ඛයගාමී. යේසං කේසඤ්චි භික්ඛවේ, ඉමේ සත්ත බොජ්ඣංගා ආරද්ධා, ආරද්ධෝ තේසං අරියෝ මග්ගෝ සම්මා දුක්ඛක්ඛයගාමීති.
මහණෙනි, යම්කිසි කෙනෙකුන් විසින් සප්ත බොජ්ඣංගයන් වරද්දා ගත්තේ නම් ඔවුන්ට වැරදී ගියේ මැනැවින් දුක් ක්ෂය කරන්නා වූ ආර්ය මාර්ගය යි.
මහණෙනි, යම්කිසි කෙනෙකුන් විසින් සප්ත බොජ්ඣංගයන් හරි ලෙස ගත්තේ නම් ඔවුන්ට හරි ගියේ මැනැවින් දුක් ක්ෂය කරන්නා වූ ආර්ය මාර්ගය යි. ඒ කවර සප්ත බොජ්ඣංගයක් ද යත්; එනම්, සති සම්බොජ්ඣංගය ය, ….(පෙ)…. උපෙක්ඛා සම්බොජ්ඣංගය ය.
මහණෙනි, යම්කිසි කෙනෙකුන් විසින් මේ සප්ත බොජ්ඣංගයන් වරද්දා ගත්තේ නම් ඔවුන්ට වැරදී ගියේ මැනැවින් දුක් ක්ෂය කරන්නා වූ ආර්ය මාර්ගය යි.
මහණෙනි, යම්කිසි කෙනෙකුන් විසින් මේ සප්ත බොජ්ඣංගයන් හරි ලෙස ගත්තේ නම් ඔවුන්ට හරි ගියේ මැනැවින් දුක් ක්ෂය කරන්නා වූ ආර්ය මාර්ගය යි.
සාදු! සාදු!! සාදු!!!
ආරද්ධ සූත්‍රය නිමා විය.
