ඛුද්දක නිකාය
ථේරී ගාථා
1.9. භද්‍රා ථේරීගාථා
1.9. භද්‍රා තෙරණියගේ ගාථාව
9.සද්ධාය පබ්බජිත්වාන භද්‍රේ භද්‍රරතා භව,
භාවේහි කුසලේ ධම්මේ යෝගක්ඛේමං අනුත්තරන්ති
9. පින්වත් භද්‍රා, ශ්‍රද්ධාවෙන්මයි ඔයත් මහණ වුණේ. ඉතින් ඔයත් ඒ භද්‍ර වූ සුන්දර වූ ධර්මයේ ඇලී වසන්න. උතුම් අරහත්වය උදෙසා මේ කුසල් නම් බෝධිපාක්ෂික ධර්මයන් වඩන්න.
ඉත්ථං සුදං භද්‍රා ථේරී ගාථං අභාසිත්ථා’ති.
මේ වනාහී භද්‍රා නම් රහත් තෙරණිය වදාළ ගාථාවයි.
