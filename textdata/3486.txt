සංයුත්ත නිකාය
මහා වග්ගෝ
1.4.4. පාරංගම සුත්තං
1.4.4. එතෙරට යාම ගැන වදාළ දෙසුම
සාවත්ථියං....
සැවැත් නුවර දී ය …..
අට්ඨිමේ භික්ඛවේ, ධම්මා භාවිතා බහුලීකතා අපාරා පාරංගමනාය සංවත්තන්ති. කතමේ අට්ඨ: සෙය්‍යථිදං: සම්මාදිට්ඨි ....(පෙ).... සම්මාසමාධි. ඉමේ ඛෝ භික්ඛවේ, අට්ඨ ධම්මා භාවිතා බහුලීකතා අපාරා පාරංගමනාය සංවත්තන්තීති. ඉදමවෝච භගවා. ඉදං වත්වා සුගතෝ අථාපරං ඒතදවෝච සත්ථා:
මහණෙනි, මේ අෂ්ට ධර්මය භාවිත කරන ලද්දේ, බහුල ව ප්‍රගුණ කරන ලද්දේ මෙතෙරින් එතෙරට යාම පිණිස පවතින්නේ ය. ඒ කවර අටක් ද යත්; එනම්, නිවැරදි දෘෂ්ටිය ය, ….(පෙ)…. නිවැරදි චිත්තේකාග්‍රතාවය ය. මහණෙනි, මේ අෂ්ට ධර්මය භාවිත කරන ලද්දේ, බහුල ව ප්‍රගුණ කරන ලද්දේ මෙතෙරින් එතෙරට යාම පිණිස පවතින්නේ ය.
භාග්‍යවතුන් වහන්සේ මෙය වදාළ සේක. මෙය වදාළ සුගත වූ ශාස්තෘන් වහන්සේ නැවත මෙය ද වදාළ සේක.
(ගාථා)
1. අප්පකා තේ මනුස්සේසු යේ ජනා පාරගාමිනෝ,
අථායං ඉතරා පජා තීරමේවානුධාවති
1. මිනිසුන් අතර යම් ජනතාවක් සසරින් එතෙරට යත් නම්, ඔවුහු ඉතා ස්වල්ප දෙනෙකි. නමුත් මේ අවශේෂ ප්‍රජාව මෙතෙර නම් වූ සසරෙහි ම ඔබ මොබ දුව යති.
2. යේ ච ඛෝ සම්මදක්ඛාතේ ධම්මේ ධම්මානුවත්තිනෝ,
තේ ජනා පාරමෙස්සන්ති මච්චුධෙය්‍යං සුදුත්තරං
2. යම් කෙනෙක් මැනැවින් වදාරණ ලද ධර්මයට අනුකූල ව සිට ධර්මානුධර්ම ප්‍රතිපදාවෙන් යුක්ත ව සිටිත් ද, ඔවුහු එතෙර වීමට දුෂ්කර වූ මාරයාගේ බල ප්‍රදේශය හැර එතෙර වන්නාහු ය.
3. කණ්හං ධම්මං විප්පහාය සුක්කං භාවේථ පණ්ඩිතෝ,
ඕකා අනෝකං ආගම්ම විවේකේ යත්ථ දූරමං
3.  කළු පැහැ අකුසල් දහම් දුරු කොට නුවණැත්තා සුදු පැහැ කුසල් දහම් වඩයි. යම් විවේකයක දුක සේ ඇලී වාසය කළ යුතු ද, කාමයන් අත්හැර, කාම රහිත වූ නිවනට පැමිණ එහි ඇලී වසයි.
4. තත්‍රාභිරතිමිච්ඡෙය්‍ය හිත්වා කාමේ අකිඤ්චනෝ,
පරියෝදපෙය්‍ය අත්තානං චිත්තක්ලේසේහි පණ්ඩිතෝ
4. කාමයන් අත්හැර කිසිවක් නැති හේ නිවනට ඇලී වසන්නේ ය. ඒ නුවණැති තැනැත්තා තම සිත කෙලෙසුන්ගෙන් පිරිසිදු කරන්නේ ය.
5. යේසං සම්බෝධිඅංගේසු සම්මා චිත්තං සුභාවිතං,
ආදානපටිනිස්සග්ගේ අනුපාදාය යේ රතා
ඛීණාසවා ජුතිමන්තෝ තේ ලෝකේ පරිනිබ්බුතාති
5. යම් කෙනෙකුන්ගේ සිත බොජ්ඣංග ධර්මයන්හී මැනැවින් වඩන ලද්දේ ද, අල්ලා ගැනීම් අත්හරින ලද්දේ, උපාදාන රහිත වූ නිවනෙහි ඇලුණු යම් කෙනෙක් වෙත් ද, ඒ ලොව බබුළුවන ක්ෂීණාශ්‍රව රහත්හු ලෝකයෙහි පිරිනිවී ගියාහු ය.
සාදු! සාදු!! සාදු!!!
පාරංගම සූත්‍රය නිමා විය.
