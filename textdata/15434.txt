ඛුද්දක නිකාය
ථේර ගාථා
2.1.9. ගෝතමත්ථේරගාථා
2.1.9. ගෝතම තෙරුන්ගේ ගාථා
137.සුඛං සුපන්ති මුනයෝ යේ ඉත්ථීසු න බජ්ඣරේ
සදා වේ රක්ඛිතබ්බාසු යාසු සච්චං සුදුල්ලභං
137. මුනිවරු කියල කියන්නෙ සනීපෙට නින්ද යන පිරිසක්. මුනිවරුන්ගේ සිත් තුළ ස්ත්‍රීන් පිළිබඳ බැඳීමක් නෑ. ඒ නිසා ම යි සනීපෙට නින්ද යන්නෙ. ඇත්තෙන් ම හැම තිස්සෙ ම ආරක්ෂා කරගත යුතු මේ කාන්තාවන් තුළ නම් ‘ඇත්ත කීම’ හරි දුර්ලභයි.
138.වධං චරිම්හ තේ කාම අනණා දානි තේ මයං
ගච්ඡාම දානි නිබ්බානං යත්ථ ගන්ත්වා න සෝචතී’ති
138. ඒයි කාමාශාව, අපි ඔබව වනසා අවසානයි. දැන් අපි ඔබට ණය ගති නෑ. යම් තැනකට ගිහින් ශෝක නැතිව ඉන්න පුළුවන් නම් අන්න ඒ උතුම් නිවන කරා තමයි අපි යන්නෙ.
ඉත්ථං සුදං ආයස්මා ගෝතමෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් ගෝතම නම් රහත් මුනිඳුන් වදාළ ගාථාවන් ය.
