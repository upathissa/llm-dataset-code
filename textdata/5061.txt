සංයුත්ත නිකාය
සළායතන වග්ගෝ
1.18.2. දුතිය සමුද්ද සුත්තං
1.18.2. මහා සයුර ගැන වදාළ දෙවෙනි දෙසුම
සමුද්දෝ සමුද්දෝති භික්ඛවේ, අස්සුතවා පුථුජ්ජනෝ භාසති. නේසෝ භික්ඛවේ, අරියස්ස විනයේ සමුද්දෝ. මහා ඒසෝ භික්ඛවේ, උදකරාසි මහා උදකණ්ණවෝ. සන්ති භික්ඛවේ, චක්ඛුවිඤ්ඤෙය්‍යා රූපා ඉට්ඨා කන්තා මනාපා පියරූපා කාමූපසංහිතා රජනීයා. අයං වුච්චති භික්ඛවේ, අරියස්ස විනයේ සමුද්දෝ.
පින්වත් මහණෙනි, අශ්‍රැතවත් පෘතග්ජනයා ‘මහා සයුර, මහා සයුර’ කියලා කියනවා. නමුත් පින්වත් මහණෙනි, ආර්ය විනයෙහි ‘මහා සයුර’ කියලා කියන්නේ ඒකට නොවෙයි. ඒක පින්වත් මහණෙනි, මහා වතුර ගොඩක් විතරයි. මහා ජල කඳක් විතරයි, පින්වත් මහණෙනි, ඇසෙන් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැඳීම් හටගන්නා රූප තියෙනවා. ආර්ය විනයෙහි ‘මහා සයුර’ කියන්නේ මෙයටයි.
එත්ථායං සදේවකෝ ලෝකෝ සමාරකෝ සබ්‍රහ්මකෝ සස්සමණ බ්‍රාහ්මණී පජා සදේවමනුස්සා යේභුය්‍යේන සමුන්නා තන්තා කුලකජාතා ගුළාගුණ්ඨිකජාතා3 මුඤ්ජබබ්බජභූතා අපායං දුග්ගතිං විනිපාතං සංසාරං නාතිවත්තතීති.
ඕක තුළ තමයි දෙවියන් සහිත, මරුන් සහිත, බඹුන් සහිත, ශ්‍රමණ බ්‍රාහ්මණයන් සහිත ලෝකයා, දෙවි මිනිස් ප්‍රජාව බොහෝ සෙයින්ම ඇමිණිලා ඉන්නේ. අවුල් ජාලාවක් කරගෙන ඉන්නේ. අවුල්වලින් කූඩු හදාගෙන ඉන්නේ. මුඤ්ජ තණ, බබුස් තණ වගේ වෙලා තියෙන්නේ. අන්තිමේදී විනිපාත නම් වූ දුගතිය නම් වූ අපා භයෙන් යුතු සංසාරය ඉක්මවා ගන්ට බැරිව ඉන්නවා.
සන්ති භික්ඛවේ, සෝතවිඤ්ඤෙය්‍යා සද්දා ....(පෙ).... සන්ති භික්ඛවේ ඝානවිඤ්ඤෙය්‍යා ගන්ධා ....(පෙ).... සන්ති භික්ඛවේ ජිව්හාවිඤ්ඤෙය්‍යා රසා ....(පෙ).... සන්ති භික්ඛවේ කායවිඤ්ඤෙය්‍යා ඵොට්ඨබ්බා ....(පෙ).... සන්ති භික්ඛවේ මනෝවිඤ්ඤෙය්‍යා ධම්මා ඉට්ඨා කන්තා මනාපා පියරූපා කාමූපසංහිතා රජනීයා. අයං වුච්චති භික්ඛවේ, අරියස්ස විනයේ සමුද්දෝ. එත්ථායං සදේවකෝ ලෝකෝ සමාරකෝ සබ්‍රහ්මකෝ සස්සමණ බ්‍රාහ්මණීපජා සදේවමනුස්සා යේභුය්‍යේන සමුන්නා තන්තාකුලකජාතා ගුළාගුණ්ඨිකජාතා මුඤ්ජබබ්බජභූතා අපායං දුග්ගතිං විනිපාතං සංසාරං නාතිවත්තති.
පින්වත් මහණෙනි, කනෙන් දැනගත යුතු වූ ශබ්ද තියෙනවා ….(පෙ)…. පින්වත් මහණෙනි, නාසයෙන් දැනගත යුතු වූ ගන්ධ තියෙනවා ….(පෙ)…. පින්වත් මහණෙනි, දිවෙන් දැනගත යුතු වූ රස තියෙනවා ….(පෙ)…. පින්වත් මහණෙනි, කයෙන් දැනගත යුතු වූ පහස තියෙනවා ….(පෙ)…. පින්වත් මහණෙනි, මනසින් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැඳීම් හටගන්නා අරමුණු තියෙනවා. ආර්ය විනයෙහි ‘මහා සයුර’ කියන්නේ මෙයටයි. ඕක තුළ තමයි දෙවියන් සහිත, මරුන් සහිත, බඹුන් සහිත, ශ්‍රමණ බ්‍රාහ්මණයන් සහිත ලෝකයා, දෙවි මිනිස් ප්‍රජාව බොහෝ සෙයින්ම ඇමිණිලා ඉන්නේ. අවුල් ජාලාවක් කරගෙන ඉන්නේ. අවුල්වලින් කූඩු හදාගෙන ඉන්නේ. මුඤ්ජ තණ, බබුස් තණ වගේ වෙලා තියෙන්නේ. අන්තිමේදී විනිපාත නම් වූ දුගතිය නම් වූ අපා භයෙන් යුතු සංසාරය ඉක්මවා ගන්ට බැරිව ඉන්නවා.
(ගාථාවන් ය)
යස්ස රාගෝ ච දෝසෝ ච අවිජ්ජා ච විරාජිතා සෝ ඉමං සමුද්දං සගාහං සරක්ඛසං සඌමිභයං දුත්තරං අච්චතරි.
යමෙකු විසින් රාගයත්, ද්වේෂයත්, අවිද්‍යාවත්, දුරු කළා නම්, ඔහු තමයි චණ්ඩ මත්ස්‍යයින් ඉන්න, රකුසන් ඉන්න, සුළි තියෙන තරණය කරන්නට දුෂ්කර වූ මේ සයුර තරණය කළේ.
සංගාතිගෝ මච්චුජහෝ නිරූපධි
පහාසි දුක්ඛං අපුනබ්භවාය
අත්ථංගතෝ සෝ න පමාණමේති
අමෝහයී මච්චුරාජන්ති බ්‍රෑමීති
කෙලෙස් සංගයන් ඉක්මවා ගිය, මාරයාව අත්හළ, කෙලෙස් සහිත කර්ම රහිත, ඒ රහත් භික්ෂුව යළි ඉපදීමක් නොවනු පිණිසමයි දුක දුරු කළේ. අමා නිවන සාක්ෂාත් කළ ඒ රහත් භික්ෂුව මැනීමකට ඇතුළත් වෙන්නේ නෑ. (ඒ රහත් භික්ෂුව) මරණයෙහි රජු වන මාරයාව මුළා කළා කියලයි මා කියන්නේ.
සාදු! සාදු!! සාදු!!!
දුතිය සමුද්ද සූත්‍රය නිමා විය.
