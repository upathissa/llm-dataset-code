ඛුද්දක නිකාය
ඉතිවුත්තක පාළි
2.2.3. විජ්ජා සුත්තං
2.2.3. අවබෝධය (විද්‍යාව) ගැන වදාළ දෙසුම
වුත්තං හේතං භගවතා, වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
අවිජ්ජා භික්ඛවේ පුබ්බංගමා අකුසලානං ධම්මානං සමාපත්තියා. අන්වදේව අහිරිකං අනොත්තප්පං. විජ්ජා ච ඛෝ භික්ඛවේ පුබ්බංගමා කුසලානං ධම්මානං සමාපත්තියා. අන්වදේව හිරොත්තප්පන්ති.
“පින්වත් මහණෙනි, අකුසල් රැස් වෙන්න මුල් වෙන්නේ මේ චතුරාර්ය සත්‍යය ගැන ඇති අවබෝධය නැතිකම (අවිද්‍යාව) ම යි. පවට ලැජ්ජා නැතිකමත් පවට භය නැතිකමත් ඒ අනුව තමයි පවතින්නේ. පින්වත් මහණෙනි, කුසල් දහම් රැස් වෙන්න පෙරටු වෙන්නේ චතුරාර්ය සත්‍යය ගැන ඇති අවබෝධය (විද්‍යාව) යි. පවට තියෙන ලැජ්ජාවත්, බියත් ඒ අනුව තමයි පවතින්නේ.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
“යා කාචිමා දුග්ගතියෝ අස්මිං ලෝකේ පරම්හි ච,
අවිජ්ජාමූලිකා සබ්බා ඉච්ඡාලෝභසමුස්සයා
“මෙලොව හරි, පරලොව හරි ලැබෙන යම් දුගතියක් තියෙනවා නම්, ඒ සියලු දුගති අවිද්‍යාව මුල් කරගෙනමයි ඇතිවෙන්නේ. ආශා කරන දේ සෙවීමත්, එයට ලෝභ ඉපදවීමත් තුළින් තමයි කර්ම රැස් වෙන්නේ.
යතෝ ච හෝති පාපිච්ඡෝ අහිරීකෝ අනාදරෝ,
තතෝ පාපං පසවති අපායං තේන ගච්ඡති
යම් කලෙක මේ ලාමක ආශාවත්, පවට ලැජ්ජා නැති බවත්, කුසලයට ආශා නොවීමත් කියන මෙයින් තමයි පව් රැස් වෙන්නේ. ඒ හේතුව නිසාමයි අපායට යන්නේ.
තස්මා ඡන්දඤ්ච ලෝභඤ්ච අවිජ්ජඤ්ච විරාජයං,
විජ්ජං උප්පාදයං භික්ඛු සබ්බා දුග්ගතියෝ ජහේ”ති
ඒ නිසා ආශාවත්, ලෝභයත්, අවිද්‍යාවත් දුරු කරන්න ඕන. විද්‍යාව උපදවාගන්න ඕන. අන්න ඒ භික්ෂුව තමයි සියලු දුගතීන් දුරු කරලා දාන්නේ.”
අයම්පි අත්ථෝ වුත්තෝ භගවතා ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
