සංයුත්ත නිකාය
මහා වග්ගෝ
2.5.1. විධා සුත්තං
2.5.1. මාන්නය ගැන වදාළ දෙසුම
යේහි කේචි භික්ඛවේ, අතීතමද්ධානං සමණා වා බ්‍රාහ්මණා වා තිස්සෝ විධා පජහිංසු, සබ්බේ තේ සත්තන්නං බොජ්ඣංගානං භාවිතත්තා බහුලීකතත්තා. යේහි කේචි භික්ඛවේ, අනාගතමද්ධානං සමණා වා බ්‍රාහ්මණා වා තිස්සෝ විධා පජහිස්සන්ති සබ්බේ තේ සත්තන්නං බොජ්ඣංගානං භාවිතත්තා බහුලීකතත්තා. යේ හි කේචි භික්ඛවේ, ඒතරහි සමණා වා බ්‍රාහ්මණා වා තිස්සෝ විධා පජහන්ති, සබ්බේ තේ සත්තන්නං බොජ්ඣංගානං භාවිතත්තා බහුලීකතත්තා. කතමේසං සත්තන්නං: සතිසම්බොජ්ඣංගස්ස ....(පෙ).... උපේඛාසම්බොජ්ඣංගස්ස. යේහි කේචි භික්ඛවේ, අතීතමද්ධානං සමණා වා බ්‍රාහ්මණා වා තිස්සෝ විධා පජහිංසු ....(පෙ).... පජහිස්සන්ති ....(පෙ).... පජහන්ති, සබ්බේ තේ ඉමේසං ව සත්තන්නං බොජ්ඣංගානං භාවිතත්තා බහුලීකතත්තාති.
මහණෙනි, අතීතයෙහි සිටි යම්කිසි ශ්‍රමණයෝ හෝ බ්‍රාහ්මණයෝ හෝ, ත්‍රිවිධ මාන්නය දුරු කළාහු නම්, ඒ සියල්ලෝ සප්ත බොජ්ඣංගයන් වැඩූ බැවින්, බහුල කළ බැවින් ය.
මහණෙනි, අනාගතයෙහි යම්කිසි ශ්‍රමණයෝ හෝ බ්‍රාහ්මණයෝ හෝ ත්‍රිවිධ මාන්නය දුරු කරන්නාහු නම්, ඒ සියල්ලෝ සප්ත බොජ්ඣංගයන් වැඩූ බැවින්, බහුල කළ බැවින් ය.
මහණෙනි, මෙකල යම්කිසි ශ්‍රමණයෝ හෝ බ්‍රාහ්මණයෝ හෝ ත්‍රිවිධ මාන්නය දුරු කරත් නම්, ඒ සියල්ලෝ සප්ත බොජ්ඣංගයන් වැඩූ බැවින්, බහුල කළ බැවින් ය. ඒ කවර සතක් ද යත්; සති සම්බොජ්ඣංගය ….(පෙ)…. උපෙක්ඛා සම්බොජ්ඣංගය ය.
මහණෙනි, අතීතයෙහි සිටි යම්කිසි ශ්‍රමණයෝ හෝ බ්‍රාහ්මණයෝ හෝ ත්‍රිවිධ මාන්නය දුරු කළාහු නම් ….(පෙ)…. දුරු කරන්නාහු නම් ….(පෙ)…. දුරු කරත් නම්, ඒ සියල්ලෝ මේ සප්ත බොජ්ඣංගයන් භාවිත කළ බැවින්, බහුල කළ බැවින් ත්‍රිවිධ මාන්නය දුරු කරති.
සාදු! සාදු!! සාදු!!!
විධා සූත්‍රය නිමා විය.
