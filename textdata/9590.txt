අංගුත්තර නිකාය
පඤ්චක නිපාතෝ
5.2.5.3. අඤ්ඤ බ්‍යාකරණ සුත්තං
5.2.5.3. අරහත්වය පැවසීම ගැන වදාළ දෙසුම
(සාවත්ථිනිදානං:)
සැවැත් නුවර දී ය …..
පඤ්චිමානි භික්ඛවේ අඤ්ඤබ්‍යාකරණාති. කතමානි පඤ්ච?
මහණෙනි, මේ අරහත් වූ බව ප්‍රකාශ කරන කරුණු පසකි. ඒ කවර පසක් ද යත්;
මන්දත්තා මෝමුහත්තා අඤ්ඤං බ්‍යාකරෝති, පාපිච්ඡෝ ඉච්ඡාපකතෝ අඤ්ඤං බ්‍යාකරෝති, උම්මාදා චිත්තවික්ඛේපා අඤ්ඤං බ්‍යාකරෝති, අධිමානේන අඤ්ඤං බ්‍යාකරෝති, සම්මදේව අඤ්ඤං බ්‍යාකරෝති. ඉමානි ඛෝ භික්ඛවේ පඤ්ච අඤ්ඤබ්‍යාකරණානීති.
(1). නුවණ මඳ හෙයින් මුලාවට පත්වීම කරණ කොට ගෙන අරහත් වූ බව ප්‍රකාශ කරයි. (2). පවිටු ආශාවෙන් යුක්ත වූයේ පවිටු ආශාවෙන් මැඬුණු සිතින් අරහත් වූ බව ප්‍රකාශ කරයි. (3). උමතු වීමෙන් චිත්ත වික්ෂේපයට පත්වීමෙන් අරහත් වූ බව ප්‍රකාශ කරයි. (4). නිවන් මග මුළා වීමෙන් හටගත් අධිමානයෙන් යුතුව අරහත් වූ බව ප්‍රකාශ කරයි. (5). සැබෑ ලෙස ම අරහත් වූ බව ප්‍රකාශ කරයි.
මහණෙනි, මේ වනාහී අරහත් වූ බව ප්‍රකාශ කරන කරුණු පස යි.
සාදු! සාදු!! සාදු!!!
අඤ්ඤ බ්‍යාකරණ සූත්‍රය නිමා විය.
