සංයුත්ත නිකාය
මහා වග්ගෝ
1.1.7. දුතිය භික්ඛු සුත්තං
1.1.7. එක්තරා භික්ෂුවකට වදාළ දෙවන දෙසුම
සාවත්ථියං....
සැවැත් නුවර දී ය………..
අථ ඛෝ අඤ්ඤතරෝ භික්ඛු යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ සෝ භික්ඛු භගවන්තං ඒතදවෝච: රාගවිනයෝ දෝසවිනයෝ මෝහවිනයෝති භන්තේ, වුච්චති. කිස්ස නු ඛෝ ඒතං භන්තේ, අධිවචනං රාගවිනයෝ දෝසවිනයෝ මෝහවිනයෝති? නිබ්බානධාතුයා ඛෝ ඒතං භික්ඛු, අධිවචනං රාගවිනයෝ දෝසවිනයෝ මෝහවිනයෝති. ආසවානං ඛයෝ තේන වුච්චතීති. ඒවං වුත්තේ සෝ භික්ඛු භගවන්තං ඒතදවෝච: අමතං අමතන්ති භන්තේ, වුච්චති. කතමන්නු ඛෝ භන්තේ, අමතං, කතමෝ අමතගාමීමග්ගෝති? යෝ සෝ භික්ඛු රාගක්ඛයෝ දෝසක්ඛයෝ මෝහක්ඛයෝ ඉදං වුච්චති අමතං. අයමේව අරියෝ අට්ඨංගිකෝ මග්ගෝ අමතගාමීමග්ගෝ. සෙය්‍යථිදං: සම්මාදිට්ඨි ....(පෙ).... සම්මාසමාධීති.
එකල්හී එක්තරා භික්ෂුවක් භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියේ ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්තේ ය. එකත්පස් ව හුන් ඒ භික්ෂුව භාග්‍යවතුන් වහන්සේට මෙය පැවසුවේ ය.
“ස්වාමීනි, ‘රාගය දුරැලීම ය, ද්වේෂය දුරැලීම ය, මෝහය දුරැලීම ය’ යනුවෙන් කියනු ලැබේ. ස්වාමීනී, රාගය දුරැලීම යනු, ද්වේෂය දුරැලීම යනු, මෝහය දුරැලීම යනු කුමකට කියන නමක් ද?”
“භික්ෂුව, රාගය දුරැලීම යනු, ද්වේෂය දුරැලීම යනු, මෝහය දුරැලීම යනු නිර්වාණ ධාතුවට කියන නමකි. එකරුණෙන් ආශ්‍රවයන්ගේ ක්ෂය වීම යනුවෙනුත් කියනු ලැබේ.”
මෙසේ වදාළ කල්හී ඒ භික්ෂුව භාග්‍යවතුන් වහන්සේගෙන් මෙය විමසූයේ ය.
“ස්වාමීනී, ‘අමෘතය, අමෘතය’ යැයි කියනු ලැබේ. ස්වාමීනී, අමෘතය යනු කුමක් ද? අමෘතය කරා ගෙන යන මාර්ගය කුමක් ද?”
“භික්ෂුව යම් රාගය ක්ෂය වීමක් ඇද්ද, ද්වේෂය ක්ෂය වීමක් ඇද්ද, මෝහය ක්ෂය වීමක් ඇද්ද මෙය අමෘතය යැයි කියනු ලැබේ. යම් මේ ආර්ය අෂ්ටාංගික මාර්ගයක් ඇද්ද අමෘතය කරා ගෙන යන මාර්ගය යනු මෙයයි. එනම් නිවැරදි දෘෂ්ටිය ….(පෙ)…. නිවැරදි චිත්තේකාග්‍රතාවය යි.”
සාදු! සාදු!! සාදු!!!
දුතිය භික්ඛු සූත්‍රය නිමා විය.
