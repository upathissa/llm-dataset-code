ඛුද්දක නිකාය
ථේර ගාථා
2.2.4. සෝමමිත්තත්ථේරගාථා
2.2.4. සෝමමිත්ත තෙරුන්ගේ ගාථා
147.පරිත්තං දාරුමාරුය්හ යථා සීදේ මහණ්ණවේ
ඒවං කුසීතමාගම්ම සාධුජීවී පි සීදති
තස්මා තං පරිවජ්ජෙය්‍ය කුසීතං හීනවීරියං
147. මහ මුහුදේ වැටුණ කෙනෙක් පුංචි දර කැබැල්ලකට නැගගත්තොත් සිදුවන්නේ එයාව ගිලෙන එක. ගුණධර්මයේ හැසිරෙන්ට කම්මැලි කෙනා වෙත යහපත් කෙනෙක් ආවත් එයාට සිදුවන්නෙත් සංසාරෙ ගිලෙන එක. එනිසා හීන වීරිය ඇති, කම්මැලි උදවිය ඇසුරින් ඈත් කිරීමයි කළ යුත්තේ.
148.පවිවිත්තේහි අරියේහි පහිතත්තේහි ඣායිහි
නිච්චං ආරද්ධවිරියේහි පණ්ඩිතේ හි සහාවසේ’ති
148. හුදෙකලාව බණ භාවනාවෙහි යෙදෙන, දිවි දෙවෙනි කොට ධර්මයේ හැසිරෙන, ධ්‍යාන වඩන, ඉතා හොඳින් වීරිය පවත්වන, නුවණැති ආර්යයන් වහන්සේලාමයි ඇසුරු කළ යුත්තේ.

ඉත්ථං සුදං ආයස්මා සෝමමිත්තෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් සෝමමිත්ත නම් රහත් මුනිඳුන් වදාළ ගාථාවන්ය.
