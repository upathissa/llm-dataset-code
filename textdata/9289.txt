අංගුත්තර නිකාය
පඤ්චක නිපාතෝ
5.1.1.7. කාමේසුපළාලිත සුත්තං
5.1.1.7. කාමයෙහි දැඩි ලෙස ඇලීම ගැන වදාළ දෙසුම
යේභුය්‍යේන භික්ඛවේ සත්තා කාමේසු පලාළිතා. අසිතව්‍යාභංගිං භික්ඛවේ කුලපුත්තෝ ඕහාය අගාරස්මා අනගාරියං පබ්බජිතෝ හෝති, ‘සද්ධාපබ්බජිතෝ කුලපුත්තෝ’ති අලං වචනාය. තං කිස්ස හේතු:
ලබ්භා භික්ඛවේ යොබ්බනේන කාමා. තේ ච ඛෝ යාදිසා වා තාදිසා වා යේ ච භික්ඛවේ හීනා කාමා, යේ ච මජ්ඣිමා කාමා, යේ ච පණීතා කාමා සබ්බේ කාමා ‘කාමා‘ත්වේව සංඛං ගච්ඡන්ති.
මහණෙනි, බොහෝ සෙයින් ම සත්වයෝ කාමයන්හි දැඩි ලෙස ඇලී වාසය කරති. මහණෙනි, කුලපුත්‍රයෙක් තණ කපන දෑකැත්ත හා තණ කද බැහැර කොට ගිහි ගෙයින් නික්ම අනගාරික බුදු සසුනෙහි පැවිදි වෙයි ද, ඔහුට ‘ශ්‍රද්ධාවෙන් පැවිදි වූ කුලපුත්‍රයා’ ය යනුවෙන් පවසන්නට සුදුසු ය. එයට හේතුව කුමක් ද යත්? මහණෙනි, තරුණ අවදියෙහි කාමයෝ ලැබෙති. ඒ කාමයෝ ද එක එක අයුරු ව තිබෙති. මහණෙනි, දිළින්දන්ගේ යම් හීන වූ කාමයෝ ද ඇත්තාහු ය. මධ්‍යම පන්තිකයන්ගේ යම් මධ්‍යම වූ කාමයෝ ද ඇත්තාහු ය. උසස් පන්තිකයන්ගේ යම් ප්‍රණීත වූ කාමයෝ ද ඇත්තාහු ය. මේ සියල්ල ‘කාම’ යන සංඛ්‍යාවට අයත් ය.
සෙය්‍යථාපි භික්ඛවේ දහරෝ කුමාරෝ මන්දෝ උත්තානසෙය්‍යකෝ ධාතියා පමාදමන්වාය කට්ඨං වා කඨලං වා මුඛේ ආහරෙය්‍ය, තමේනං ධාති සීඝසීඝං මනසි කරෙය්‍ය, සීඝසීඝං මනසි කරිත්වා සීඝසීඝං ආහරෙය්‍ය, නෝ චේ සක්කුණෙය්‍ය සීඝසීඝං ආහරිතුං වාමේන හත්ථේන සීසං පරිග්ගහෙත්වා දක්ඛිණේන හත්ථේන වංකංගුලිං කරිත්වා සලෝහිතම්පි ආහරෙය්‍ය. තං කිස්ස හේතු: අත්ථේසා භික්ඛවේ කුමාරස්ස විහේසා, නේසා නත්ථීති වදාමි. කරණීයඤ්ච ඛෝ ඒතං භික්ඛවේ ධාතියා අත්ථකාමාය හිතේසිනියා අනුකම්පිකාය අනුකම්පං උපාදාය.
මහණෙනි, එය මෙබඳු දෙයකි. උඩුකුරු ව නිදන බොළඳ ළදරුවෙක් කිරි මවගේ ප්‍රමාදයෙන් ලී කැබැල්ලක් හෝ වෙනත් කැබැලිත්තක් හෝ මුවෙහි දමා ගන්නේ නම් ඒ කිරි මව වහ වහා එකරුණ සිහි කරයි. වහ වහා එය සිහි කොට වහ වහා ඒ දරුවාගේ මුවින් එය බැහැර කරයි. ඉදින් වහ වහා එය බැහැර කරගත නොහැක්කී නම් වම් අතින් ඒ දරුවාගේ හිස දැඩි ව අල්ලාගෙන දකුණු අතින් ඇඟිලි වකුටු කොට ලේ ගලන්නේ නමුත් එය මුඛයෙන් බැහැර කරන්නී ය. මක් නිසාද යත්, මහණෙනි, මේ දරුවා හට මෙහි පීඩාවක් ඇත්තේ ම ය. එය නැතැයි නොකියමි. මහණෙනි, දරුවාගේ යහපත කැමති, හිත කැමති, අනුකම්පා ඇති කිරි මව විසින් අනුකම්පාව උපදවා එය කළ යුත්තේ ම ය.
යතෝ ච ඛෝ සෝ භික්ඛවේ කුමාරෝ වුද්ධෝ හෝති අලංපඤ්ඤෝ අනපෙක්ඛා පන භික්ඛවේ ධාති තස්මිං කුමාරේ හෝති ‘අත්තගුත්තෝදානි කුමාරෝ නාලං පමාදායා’ති.
මහණෙනි, යම් කලෙක පටන් ඒ දරු තෙම වැඩුණේ වෙයි ද, ප්‍රඥාවන්ත යැයි කිව හැක්කේ වෙයි ද, මහණෙනි, එකල්හී කිරි මව ඒ දරුවා කෙරෙහි කලින් තිබූ අවධානය ලිහිල් කරන්නී වෙයි. ‘දැන් දරුවා තමා ම රැකෙන අයුරු දනියි. ප්‍රමාදයට නොනිසි ය’ යි.
ඒවමේව ඛෝ භික්ඛවේ යාවකීවඤ්ච භික්ඛුනෝ සද්ධාය අකතං හෝති කුසලේසු ධම්මේසු, හිරියා අකතං හෝති කුසලේසු ධම්මේසු, ඔත්තප්පේන අකතං හෝති කුසලේසු ධම්මේසු, විරියේන අකතං හෝති කුසලේසු ධම්මේසු, පඤ්ඤාය අකතං හෝති කුසලේසු ධම්මේසු, අනුරක්ඛිතබ්බෝ තාව මේ සෝ භික්ඛවේ භික්ඛු හෝති.
මහණෙනි, එසෙයින් ම භික්ෂුව විසින් කුසල් දහම් පිළිබඳ ව ශ්‍රද්ධාවෙන් කළ යුතු දෙය යම්තාක් නොකරන ලද්දේ වෙයි ද, කුසල් දහම් පිළිබඳ ව ලැජ්ජාවෙන් කළ යුතු දෙය යම්තාක් නොකරන ලද්දේ වෙයි ද, කුසල් දහම් පිළිබඳ ව භයෙන් කළ යුතු දෙය යම්තාක් නොකරන ලද්දේ වෙයි ද, කුසල් දහම් පිළිබඳ ව වීරියෙන් කළ යුතු දෙය යම්තාක් නොකරන ලද්දේ වෙයි ද, කුසල් දහම් පිළිබඳ ව ප්‍රඥාවෙන් කළ යුතු දෙය යම්තාක් නොකරන ලද්දේ වෙයි ද, මහණෙනි, ඒ තාක් ම ඒ භික්ෂුව මා විසින් රැකිය යුත්තේ ය.
යතෝ ච ඛෝ භික්ඛවේ භික්ඛුනෝ සද්ධාය කතං හෝති කුසලේසු ධම්මේසු, හිරියා කතං හෝති කුසලේසු ධම්මේසු, ඔත්තප්පේන කතං හෝති කුසලේසු ධම්මේසු, විරියේන කතං හෝති කුසලේසු ධම්මේසු, පඤ්ඤාය කතං හෝති කුසලේසු ධම්මේසු, අනපේඛෝ දානාහං භික්ඛවේ තස්මිං භික්ඛුස්මිං හෝමි ‘අත්තගුත්තෝදානි භික්ඛු නාලං පමාදායා’ති.
මහණෙනි, යම් කලක භික්ෂුව විසින් කුසල් දහම් පිළිබඳ ව ශ්‍රද්ධාවෙන් කළ යුතු දෙය කරන ලද්දේ වෙයි ද, කුසල් දහම් පිළිබඳ ව ලැජ්ජාවෙන් කළ යුතු දෙය කරන ලද්දේ වෙයි ද, කුසල් දහම් පිළිබඳ ව භයෙන් කළ යුතු දෙය කරන ලද්දේ වෙයි ද, කුසල් දහම් පිළිබඳ ව වීරියෙන් කළ යුතු දෙය කරන ලද්දේ වෙයි ද, කුසල් දහම් පිළිබඳ ව ප්‍රඥාවෙන් කළ යුතු දෙය කරන ලද්දේ වෙයි ද, මහණෙනි, එකල්හී මම ඒ භික්ෂුව කෙරෙහි කලින් තිබූ අවධානය මා තුළින් ලිහිල් කරමි. ‘දැන් මේ භික්ෂුව තමා ම රැකෙන අයුරු දනියි. ප්‍රමාදයට නොනිසි ය’ යි.
සාදු! සාදු!! සාදු!!!
කාමේසුපලාළිත සූත්‍රය නිමා විය.
