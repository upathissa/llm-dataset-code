අංගුත්තර නිකාය
චතුක්ක නිපාතෝ
4.5.5.9. අරියවෝහාර සුත්තං
4.5.5.9. ආර්ය ව්‍යවහාරය ගැන වදාළ දෙසුම
චත්තාරෝමේ භික්ඛවේ අරියවෝහාරා. කතමේ චත්තාරෝ?
මහණෙනි, මේ ආර්ය ව්‍යවහාර සතරකි. ඒ කවර සතරක් ද යත්;
අදිට්ඨේ අදිට්ඨවාදිතා, අසුතේ අසුතවාදිතා, අමුතේ අමුතවාදිතා, අවිඤ්ඤාතේ අවිඤ්ඤාතවාදිතා.
නුදුටු දේ නුදුටු බව කියන්නේ වෙයි. නොඇසූ දේ නොඇසූ බව කියන්නේ වෙයි. ආඝ්‍රාණය නොකළ දේ ආඝ්‍රාණය නොකළ බව කියන්නේ වෙයි, අනුභව නොකළ දේ අනුභව නොකළ බව කියන්නේ වෙයි, ස්පර්ශය නොලැබූ දේ ස්පර්ශය නොලැබූ බව කියන්නේ වෙයි. සිතෙන් නොදැන ගත් දේ සිතෙන් නොදැනගත් බව කියන්නේ වෙයි.
ඉමේ ඛෝ භික්ඛවේ චත්තාරෝ අරියවෝහාරාති.
මහණෙනි, මේ වනාහී ආර්ය ව්‍යවහාර සතර යි.
සාදු! සාදු!! සාදු!!!
අරියවෝහාර සූත්‍රය නිමා විය.
