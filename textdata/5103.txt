සංයුත්ත නිකාය
සළායතන වග්ගෝ
1.19.10. ඡප්පාණක සුත්තං
1.19.10. ප්‍රාණීන් සය දෙනා මුල් කොට වදාළ දෙසුම
සෙය්‍යථාපි භික්ඛවේ පුරිසෝ අරුගත්තෝ පක්කගත්තෝ සරවනං පවිසෙය්‍ය. තස්ස කුසකණ්ටකා චේව පාදේ විජ්ඣෙ‍ය්‍යුං, සරපත්තානි ච ගත්තානි විලිඛෙය්‍යුං ඒවං හි සෝ භික්ඛවේ පුරිසෝ භිය්‍යෝ සෝමත්තාය තතෝ නිදානං දුක්ඛං දෝමනස්සං පටිසංවේදියේථ. ඒවමේව ඛෝ භික්ඛවේ ඉධේකච්චෝ භික්ඛු ගාමගතෝ වා අරඤ්ඤගතෝ වා ලභති වත්තාරං: අයඤ්ච සෝ ආයස්මා ඒවංකාරී ඒවංසමාචාරෝ අසුචි ගාමකණ්ටකෝති. තං කණ්ටකෝති ඉති විදිත්වා සංවරෝ ච අසංවරෝ ච වේදිතබ්බෝ.
පින්වත් මහණෙනි, ඒක මේ වගේ දෙයක්. ඇඟපුරා තුවාල හට ගත්, පැස වූ තුවාල ඇති පුරුෂයෙක් කටු වනයකට ඇතුළු වෙනවා. එතකොට කුස කටු ඔහුගේ පාද හිල් කරනවා. කටු සහිත කොළ ඔහුගේ සිරුර සූරනවා. එතකොට පින්වත් මහණෙනි, ඔය විදියට ඒ පුරුෂයා බොහෝ සෙයින් ම ඒ හේතුවෙන් දුකට දොම්නසට පත් වෙනවා. පින්වත් මහණෙනි, ඔය විදියේම ඇතැම් භික්ෂුවක් ගමට ගිය විට, ආරණ්‍යයකට ගිය විට, නුගුණ කියන අය ලැබෙනවා. “ඒ මේ ආයුෂ්මතුන් මේ විදිහටයි වැඩ කරන්නේ. මේ විදිහයි ගති පැවතුම්, අපිරිසිදුයි. ගමට කටුවක්” කියලා ඒ පුද්ගලයා කටුවක් බව දැන සංවර වීමත්, අසංවර වීමත්, තේරුම් ගත යුතුයි.
කථඤ්ච භික්ඛවේ අසංවරෝ හෝති: ඉධ භික්ඛවේ භික්ඛු චක්ඛුනා රූපං දිස්වා පියරූපේ රූපේ අධිමුච්චති, අප්පියරූපේ රූපේ ව්‍යාපජ්ජති, අනුපට්ඨිතකායසති ච විහරති පරිත්තචේතසෝ. තඤ්ච චේතෝවිමුත්තිං පඤ්ඤාවිමුත්තිං යථාභූතං නප්පජානාති, යත්ථස්ස තේ උප්පන්නා පාපකා අකුසලා ධම්මා අපරිසේසා නිරුජ්ඣන්ති.
පින්වත් මහණෙනි, අසංවර වෙන්නේ කොයි විදිහටද? පින්වත් මහණෙනි, මෙහිලා භික්ෂුවක් ඇසින් රූපයක් දැකලා ප්‍රිය ස්වභාව ඇති රූපයට ගිජු වෙනවා. අප්‍රිය ස්වභාව ඇති රූපයට කිපෙනවා. කය පිළිබඳ සිහිය නොපිහිටුවාගෙන ඉන්නවා. පටු සිතින් ඉන්නවා. යම් තැනක ඒ උපන් පාපී අකුසල් ඉතිරි නැතුව නිරුද්ධ වෙනවා නම් ඒ චිත්ත විමුක්තියත්, ප්‍රඥා විමුක්තියත් ගැන ඒ ආකාරයෙන් ම අවබෝධයක් නෑ.
සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හාය රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය පියරූපේ ධම්මේ අධිමුච්චති, අප්පියරූපේ ධම්මේ ව්‍යාපජ්ජති, අනුපට්ඨිතකායසති ච විහරති පරිත්තචේතසෝ තඤ්ච චේතෝවිමුත්තිං පඤ්ඤාවිමුත්තිං යථාභූතං නප්පජානාති යත්ථස්ස තේ උප්පන්නා පාපකා අකුසලා ධම්මා අපරිසේසා නිරුජ්ඣන්ති.
කනෙන් ශබ්දයක් අසා ….(පෙ)…. නාසයෙන් ගන්ධයක් ආඝ්‍රාණය කරලා ….(පෙ)…. දිවෙන් රස විඳලා ….(පෙ)…. කයෙන් පහස ලබලා ….(පෙ)…. මනසින් අරමුණක් සිතලා ප්‍රිය ස්වභාව ඇති අරමුණට ගිජු වෙනවා. අප්‍රිය ස්වභාව ඇති අරමුණට කිපෙනවා. කය පිළිබඳ සිහිය නොපිහිටුවාගෙන ඉන්නවා. පටු සිතින් ඉන්නවා. යම් තැනක ඒ උපන් පාපී අකුසල් ඉතිරි නැතුව නිරුද්ධ වෙනවා නම් ඒ චිත්ත විමුක්තියත්, ප්‍රඥා විමුක්තියත් ගැන ඒ ආකාරයෙන් ම අවබෝධයක් නෑ.
සෙය්‍යථාපි භික්ඛවේ පුරිසෝ ඡප්පාණකේ ගහෙත්වා නානාවිසයේ නානාගෝචරේ දළ්හාය රජ්ජුයා බන්ධෙය්‍ය: අහිං ගහෙත්වා දළ්හාය රජ්ජුයා බන්ධෙය්‍ය. සුංසුමාරං ගහෙත්වා දළ්හාය රජ්ජුයා බන්ධෙය්‍ය. පක්ඛිං ගහෙත්වා දළ්හාය රජ්ජුයා බන්ධෙය්‍ය. කුක්කුරං ගහෙත්වා දළ්හාය රජ්ජුයා බන්ධෙය්‍ය. සිගාලං ගහෙත්වා දළ්හාය රජ්ජුයා බන්ධෙය්‍ය. මක්කටං ගහෙත්වා දළ්හාය රජ්ජුයා බන්ධෙය්‍ය; දළ්හාය රජ්ජුයා බන්ධිත්වා මජ්ඣේ ගණ්ඨිං කරිත්වා ඔස්සජ්ජෙය්‍ය. අථ ඛෝ තේ භික්ඛවේ ඡප්පාණකා නානා විසයා නානා ගෝචරා සකං සකං ගෝචරවිසයං ආවිඤ්ඡෙය්‍යුං,
පින්වත් මහණෙනි, ඒක මේ වගේ දෙයක්. පුරුෂයෙක් වෙනස් වෙනස් තැන් ඇසුරු කරන, වෙනස් වෙනස් ගොදුරු ගන්නා ප්‍රාණීන් හය දෙනෙක් අරගෙන සවිමත් රැහැනකින් බඳිනවා. නයෙක් අරගෙන සවිමත් රැහැනකින් බඳිනවා. කිඹුලෙකුත් අරගෙන සවිමත් රැහැනකින් බඳිනවා. පක්ෂියෙක් අරගෙන සවිමත් රැහැනකින් බඳිනවා. බල්ලෙකුත් අරගෙන සවිමත් රැහැනකින් බඳිනවා. සිවලෙකුත් අරගෙන සවිමත් රැහැනකින් බඳිනවා. වඳුරෙකුත් අරගෙන සවිමත් රැහැනකින් බඳිනවා. සවිමත් රැහැනින් බැඳලා, ඒ රැහැන් පොටවල් එකතු කොට ගැටයක් ගහලා අත් හරිනවා. එතකොට පින්වත් මහණෙනි, වෙනස් වෙනස් තැන් ඇසුරු කරන, වෙනස් වෙනස් ගොදුරු ගන්නා ප්‍රාණීන් හයදෙනා තම තමන්ගේ ගොදුරු බිම්වලට, වෙසෙන තැන්වලට වෙන වෙනම අදිනවා.
අහි ආවිඤ්ඡෙය්‍ය වම්මිකං පවෙක්ඛාමීති, සුංසුමාරෝ ආවිඤ්ඡෙය්‍ය උදකං පවෙක්ඛාමීති, පක්ඛී ආවිඤ්ඡෙය්‍ය ආකාසං ඩෙස්සාමීති, කුක්කුරෝ ආවිඤ්ඡෙය්‍ය ගාමං පවෙක්ඛාමීති, සිගාලෝ ආවිඤ්ඡෙය්‍ය සීවථිකං පවෙක්ඛාමීති, මක්කටෝ ආවිඤ්ඡෙය්‍ය වනං පවෙක්ඛාමීති. යදා ඛෝ තේ භික්ඛවේ ඡප්පාණකා ඣත්තා අස්සු කිලන්තා, අථ යෝ නේසං පාණකෝ බලවතරෝ අස්ස, තස්ස තේ අනුප්පවත්තෙය්‍යුං, අනුවිධායෙය්‍යුං, වසං ගච්ඡෙය්‍යුං.
නයා අදින්නේ තුඹසට යන්ට ඕනේ කියලයි. කිඹුළා අදින්නේ වතුරට යන්ට ඕනේ කියලයි. පක්ෂියා අදින්නේ අහසට ඉගිලෙන්න ඕනේ කියලයි. බල්ලා අදින්නේ ගමට යන්න ඕනේ කියලා. සිවලා අදින්නේ සොහොනට යන්ට ඕනේ කියලයි. වඳුරා අදින්නේ වනයට යන්ට ඕනේ කියලයි. පින්වත් මහණෙනි, ඔය සත්තු හයදෙනා යම් වෙලාවක වෙහෙසට පත්වෙනවාද, ක්ලාන්තයට පත්වෙනවාද, එතකොට ඔවුන් අතරින් ඉතා බලවත් වන්නේ යම් ප්‍රාණියෙක් ද ඔහු අනුව තමයි අනික් සතුන් ඉන්නේ. ඒ සතාගේ පස්සෙන් යන්ට වෙනවා. ඒ සතාගේ වසඟයට යනවා.
ඒවමේව ඛෝ භික්ඛවේ යස්ස කස්සචි භික්ඛුනෝ කායගතාසති අභාවිතා අබහුලීකතා, තං චක්ඛු ආවිඤ්ඡති මනාපිකේසු රූපේසු, අමනාපිකස්ස රූපා පටික්කූලා හොන්ති, සෝතං ආවිඤ්ජති මනාපිකේසු සද්දේසු, අමනාපිකස්ස සද්දා පටික්කූලා හොන්ති, ඝානං ආවිඤ්ජති මනාපිකේසු ගන්ධේසු අමනාපිකස්ස ගන්ධා පටික්කූලා හොන්ති, ජිව්හා ආවිඤ්ජති මනාපිකේසු රසේසු අමනාපිකස්ස රසා පටික්කූලා හොන්ති, කායෝ ආවිඤ්ජති මනාපිකේසු ඵොට්ඨබ්බේසු, අමනාපිකස්ස ඵොට්ඨබ්බා පටික්කූලා හොන්ති, මනෝ ආවිඤ්ඡති මනාපිකේසු ධම්මේසු, අමනාපිකස්ස ධම්මා පටික්කූලා හොන්ති.
පින්වත් මහණෙනි, ඔන්න ඔය විදිහටමයි. යම් කිසි භික්ෂුවක් විසින් කායානුපස්සනා භාවනාව වඩලා නැත්නම්, බහුල වශයෙන් ප්‍රගුණ කරලා නැත්නම්, ප්‍රිය මනාප රූපවලට ඇස විසින් ඔහුව අදිනවා. අමනාප රූපවලට පිළිකුල ඇති වෙනවා. ප්‍රිය මනාප ශබ්දවලට කන විසින් ඔහුව අදිනවා. අමනාප ශබ්දවලට පිළිකුල ඇති වෙනවා. ප්‍රිය මනාප සුවඳට නාසය විසින් ඔහුව අදිනවා. අමනාප ගඳට පිළිකුල ඇති වෙනවා. ප්‍රිය මනාප රසයට දිව විසින් ඔහුව අදිනවා. අමනාප රසයට පිළිකුල ඇති වෙනවා. ප්‍රිය මනාප පහසට කය විසින් ඔහුව අදිනවා. අමනාප පහසට පිළිකුල ඇති වෙනවා. ප්‍රිය මනාප අරමුණුවලට මනස විසින් ඔහුව අදිනවා. අමනාප අරමුණුවලට පිළිකුල ඇති වෙනවා. පින්වත් මහණෙනි, ඔන්න ඔය ආකාරයටයි අසංවර වෙන්නේ.
ඒවං ඛෝ භික්ඛවේ අසංවරෝ හෝති. කථඤ්ච භික්ඛවේ සංවරෝ හෝති: ඉධ භික්ඛවේ භික්ඛු චක්ඛුනා රූපං දිස්වා පියරූපේ රූපේ නාධිමුච්චති, අප්පියරූපේ රූපේ න ව්‍යාපජ්ජති, උපට්ඨිතකායසති ච විහරති අප්පමාණචේතසෝ, තඤ්ච චේතෝවිමුත්තිං පඤ්ඤාවිමුත්තිං යථාභූතං පජානාති, යත්ථස්ස තේ උප්පන්නා පාපකා අකුසලා ධම්මා අපරිසේසා නිරුජ්ඣන්ති.
පින්වත් මහණෙනි, සංවර වෙන්නේ කොයි විදිහටද? පින්වත් මහණෙනි, මෙහිලා භික්ෂුව ඇසින් රූපයක් දැකලා ප්‍රිය ස්වභාව ඇති රූපයට ගිජු වෙන්නේ නෑ. අප්‍රිය ස්වභාව ඇති රූපයට කිපෙන්නේ නෑ. කය පිළිබඳ සිහිය පිහිටුවාගෙන ඉන්නවා. ප්‍රමාණ රහිත සිතින් ඉන්නවා. යම් තැනක ඒ උපන් පාපී අකුසල් ඉතිරි නැතුව නිරුද්ධ වෙනවා නම් ඒ නිසා ඒ චිත්ත විමුක්තියත්, ප්‍රඥා විමුක්තියත් ගැන ඒ ආකාරයෙන් ම අවබෝධ කරනවා.
සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හා රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය පියරූපේ ධම්මේ නාධිමුච්චති, අප්පියරූපේ ධම්මේ න ව්‍යාපජ්ජති, උපට්ඨිතකායසති ච විහරති අප්පමාණචේතසෝ, තඤ්ච චේතෝවිමුත්තිං පඤ්ඤාවිමුත්තිං යථාභූතං පජානාති යත්ථස්ස තේ උප්පන්නා පාපකා අකුසලා ධම්මා අපරිසේසා නිරුජ්ඣන්ති.
කනෙන් ශබ්දයක් අසා ….(පෙ)…. නාසයෙන් ගන්ධයක් ආඝ්‍රාණය කොට ….(පෙ)…. දිවෙන් රස විඳලා ….(පෙ)…. කයෙන් පහසක් ලබලා ….(පෙ)…. මනසින් අරමුණක් සිතලා ප්‍රිය ස්වභාව ඇති අරමුණට ගිජු වෙන්නේ නෑ. අප්‍රිය ස්වභාව ඇති අරමුණට කිපෙන්නේ නෑ. කය පිළිබඳ සිහිය පිහිටුවාගෙන ඉන්නවා. ප්‍රමාණ රහිත සිතින් ඉන්නවා. යම් තැනක ඒ උපන් පාපී අකුසල් ඉතිරි නැතුව නිරුද්ධ වෙනවා නම් ඒ චිත්ත විමුක්තියත්, ප්‍රඥා විමුක්තියත් ගැන ඒ ආකාරයෙන් ම අවබෝධ කරනවා.
සෙය්‍යථාපි භික්ඛවේ පුරිසෝ ඡප්පාණකේ ගහෙත්වා නානා විසයේ නානා ගෝචරේ දළ්හාය රජ්ජුයා බන්ධෙය්‍ය. අහිං ගහෙත්වා දළ්හාය රජ්ජුයා බන්ධෙය්‍ය. සුසුමාරං ගහෙත්වා ....(පෙ).... පක්ඛිං ගහෙත්වා ....(පෙ).... කුක්කුරං ගහෙත්වා ....(පෙ).... සිගාලං ගහෙත්වා ....(පෙ).... මක්කටං ගහෙත්වා දළ්හාය රජ්ජුයා බන්ධෙය්‍ය. දළ්හාය රජ්ජුයා බන්ධිත්වා දළ්හේ ඛීලේ වා ථම්භේ වා උපනිබන්ධෙය්‍ය.
පින්වත් මහණෙනි, මේ වගේ දේකුත් තියෙනවා. පුරුෂයෙක් වෙනස් වෙනස් තැන් ඇසුරු කරන, වෙනස් වෙනස් ගොදුරු ගන්නා ප්‍රාණීන් හය දෙනෙක් අරගෙන සවිමත් රැහැනකින් බඳිනවා. නයෙක් අරගෙන සවිමත් රැහැනකින් බඳිනවා. කිඹුලෙකුත් අරගෙන ….(පෙ)…. පක්ෂියෙකුත් අරගෙන ….(පෙ)…. බල්ලෙකුත් අරගෙන ….(පෙ)…. සිවලෙකුත් අරගෙන ….(පෙ)…. වඳුරෙකුත් අරගෙන සවිමත් රැහැනකින් බඳිනවා. සවිමත් රැහැනින් බැඳලා, සවිමත් හුලක හරි, කනුවක හරි හොඳට ගැටගහනවා.
අථ ඛෝ තේ භික්ඛවේ ඡප්පාණකා නානා විසයා නානා ගෝචරා සකං සකං ගෝචරවිසයං ආවිඤ්ඡෙය්‍යුං; අහි ආවිඤ්ඡෙය්‍ය වම්මිකං පවෙක්ඛාමීති, සුංසුමාරෝ ආවිඤ්ඡෙය්‍ය උදකං පවෙක්ඛාමීති, පක්ඛී ආවිඤ්ඡෙය්‍ය ආකාසං ඩෙස්සාමීති, කුක්කුරෝ ආවිඤ්ඡෙය්‍ය ගාමං පවෙක්ඛාමීති, සිගාලෝ ආවිඤ්ඡෙය්‍ය සීවථිකං පවෙක්ඛාමීති, මක්කටෝ ආවිඤ්ඡෙය්‍ය වනං පවෙක්ඛාමීති. යදා ඛෝ තේ භික්ඛවේ ඡප්පාණකා ඣත්තා අස්සු කිලන්තා, අථ තමේව ඛීලං වා ථම්භං වා උපතිට්ඨෙය්‍යුං, උපනිසීදෙය්‍යුං, උපනිපජ්ජෙය්‍යුං, වසං ගච්ඡෙය්‍යුං.
එතකොට පින්වත් මහණෙනි, නොයෙක් නොයෙක් වාසස්ථාන ඇති, වෙනස් වෙනස් ගොදුරු ඇති, ඒ ප්‍රාණීන් හයදෙනා තම තමන්ගේ ගොදුරු බිමට, වාසස්ථානයට අදින්න පටන්ගන්නවා. නයා අදින්නේ තුඹසට යන්ට ඕනේ කියලයි. කිඹුළා අදින්නේ වතුරට යන්ට ඕනේ කියලයි. පක්ෂියා අදින්නේ අහසට ඉගිලෙන්න ඕනේ කියලයි. බල්ලා අදින්නේ ගමට යන්න ඕනේ කියලා. සිවලා අදින්නේ සොහොනට යන්ට ඕනේ කියලයි. වඳුරා අදින්නේ වනයට යන්ට ඕනේ කියලයි. පින්වත් මහණෙනි, ඔය සත්තු හය දෙනා යම් වෙලාවක වෙහෙසට පත්වෙනවාද, ක්ලාන්තයට පත්වෙනවාද, එතකොට ඔවුන් අර හුල ගාව හරි, කනුව ගාව හරි නවතිනවා. ලගිනවා. හාන්සි වෙනවා වසඟයට යනවා.
ඒවමේව ඛෝ භික්ඛවේ යස්ස කස්සචි භික්ඛුනෝ කායගතාසති භාවිතා බහුලීකතා, තං චක්ඛු නාවිඤ්ඡති මනාපිකේසු රූපේසු, අමනාපිකස්ස රූපානි නප්පටික්කූලානි හොන්ති; සෝතං නාවිඤ්ජති ....(පෙ).... ඝානං නාවිඤ්ජති ....(පෙ).... ජිව්හා නාවිඤ්ජති ....(පෙ).... කායෝ නාවිඤ්ජති ....(පෙ).... මනෝ නාවිඤ්ජති මනාපිකේසු ධම්මේසු, අමනාපිස්ස ධම්මා නප්පටිකූලා හොන්ති. ඒවං ඛෝ භික්ඛවේ සංවරෝ හෝති.
පින්වත් මහණෙනි, ඔන්න ඔය විදිහටයි. යම් කිසි භික්ෂුවක් විසින් කායානුපස්සනා භාවනාව වඩලා තියෙනවා නම්, බහුල වශයෙන් ප්‍රගුණ කරලා තියෙනවා නම්, ප්‍රිය මනාප රූපවලට ඇස විසින් ඔහුව අදින්නේ නෑ. අමනාප රූපවලට පිළිකුල ඇති වෙන්නේ නෑ. ප්‍රිය මනාප ශබ්දවලට කන විසින් ඔහුව අදින්නේ නෑ. ….(පෙ)…. නාසය විසින් ඔහුව අදින්නේ නෑ ….(පෙ)…. දිව විසින් ඔහුව අදින්නේ නෑ. …(පෙ)…. කය විසින් ඔහුව අදින්නේ නෑ ….(පෙ)…. ප්‍රිය මනාප අරමුණුවලට මනස විසින් ඔහුව අදින්නේ නෑ. අමනාප අරමුණුවලට පිළිකුල ඇති වෙන්නේ නෑ. පින්වත් මහණෙනි, ඔන්න ඔය විදිහටයි සංවර වෙන්නේ.
දළ්හේ ඛීලේ වා ථම්භේ වා. ති ඛෝ භික්ඛවේ කායගතා සතියා ඒතං අධිවචනං. තස්මාතිහ භික්ඛවේ ඒවං සික්ඛිතබ්බං: “කායගතා නෝ සති භාවිතා භවිස්සති බහුලීකතා යානීකතා වත්ථුකතා අනුට්ඨිතා පරිචිතා සුසමාරද්ධා”ති. ඒවං හි වෝ භික්ඛවේ සික්ඛිතබ්බන්ති.
පින්වත් මහණෙනි, ශක්තිමත් හුළ හෝ කනුව කියලා කියන්නේ මේ කායගතාසති භාවනාවට කියන නමක්. පින්වත් මහණෙනි, එම නිසා ඔබ හික්මිය යුත්තේ මේ විදිහටයි. “අප විසින් කායගතාසති භාවනාව ම යි වඩන්න ඕන. බහුල වශයෙන් ප්‍රගුණ කරන්න ඕන. යානාවක් මෙන් ප්‍රගුණ කරන්න ඕන. නිවසක් මෙන් ප්‍රගුණ කරන්න ඕන. ඉතා හොඳින් පිහිටුවා ගන්න ඕන. වඩාත් ප්‍රගුණ කරන්ට ඕනේ. ඉතා උත්සාහවත්ව දියුණු කරගන්ට ඕන” කියලා. පින්වත් මහණෙනි, ඔය විදිහටයි ඔබ හික්මිය යුත්තේ.
සාදු! සාදු!! සාදු!!!
ඡප්පාණක සූත්‍රය නිමා විය.
