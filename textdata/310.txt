මජ්ඣිම නිකාය
මූල පණ්ණාසකෝ
1.2.7. වනපත්ථ සුත්තං
1.2.7. වන සෙනසුන මුල් කොට වදාළ දෙසුම
1. ඒවං මේ සුතං: ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තත්‍ර ඛෝ භගවා භික්ඛූ ආමන්තේසි භික්ඛවෝති. භදන්තේති තේ භික්ඛූ භගවතෝ පච්චස්සෝසුං. භගවා ඒතදවෝච:
මා හට අසන්නට ලැබුනේ මේ විදිහටයි. ඒ දිනවල භාග්‍යවත් බුදුරජාණන් වහන්සේ වැඩසිටියේ සැවැත් නුවර ජේතවනය නම් වූ අනේපිඬු සිටුතුමාගේ ආරාමයේ. එදා භාග්‍යවතුන් වහන්සේ “පින්වත් මහණෙනි” යි කියල භික්ෂු සංඝයා ඇමතුවා. “පින්වතුන් වහන්ස” කියල ඒ භික්ෂූන් වහන්සේලාත් භාග්‍යවතුන් වහන්සේට පිළිතුරු දුන්නා. භාග්‍යවතුන් වහන්සේ ඒ මොහොතේ දී මේ දෙසුම වදාළා.
2. වනපත්ථපරියායං වෝ භික්ඛවේ දේසෙස්සාමි. තං සුණාථ, සාධුකං මනසිකරෝථ, භාසිස්සාමීති. ඒවං භන්තේති ඛෝ තේ භික්ඛූ භගවතෝ පච්චස්සෝසුං. භගවා ඒතදවෝච:
“පින්වත් මහණෙනි, මම ඔබට වන සෙනසුන ගැන කියා දෙන්නයි යන්නෙ. එය හොඳින් අසාගන්න ඕන. නුවණින් තේරුම් ගන්න ඕන. මම කියා දෙන්නම්.”ඒ භික්ෂු පිරිස ද “එසේ ය ස්වාමීනී” යි කියා භාග්‍යවතුන් වහන්සේට පිළිතුරු දුන්නා. ඒ වෙලාවේ දී භාග්‍යවතුන් වහන්සේ මේ දේශනාව වදාළා.
3. ඉධ භික්ඛවේ භික්ඛු අඤ්ඤතරං වනපත්ථං උපනිස්සාය විහරති. තස්ස තං වනපත්ථං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං නානුපාපුණාති. යේ ච ඛෝමේ පබ්බජිතේන ජීවිතපරික්ඛාරා සමුදානේතබ්බං: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ කසිරේන සමුදාගච්ඡන්ති. තේන භික්ඛවේ භික්ඛුනා ඉති පටිසඤ්චික්ඛිතබ්බං: “අහං ඛෝ ඉමං වනපත්ථං උපනිස්සාය විහරාමි. තස්ස මේ ඉමං වනපත්ථං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං නානුපාපුණාමි. යේ ච ඛෝමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ කසිරේන සමුදාගච්ඡන්ත”ති. තේන භික්ඛවේ භික්ඛුනා රත්තිභාගං වා දිවසභාගං වා තම්හා වනපත්ථා පක්කමිතබ්බං, න වත්ථබ්බං.
පින්වත් මහණෙනි, මෙහි භික්ෂුව එක්තරා වන සෙනසුනක් ඇසුරු කරගෙන ඉන්නවා. නමුත් ඔහු ඒ වන සෙනසුනේ වාසය කරද්දී පිහිටුවා ගන්න බැරිව තිබුණු සිහිය පිහිටන්නෙ නෑ. අසමාහිතව තිබුණු සිත සමාධිමත් වෙන්නෙත් නෑ. නැති නොවුණු ආශ්‍රවයන් නැතිවෙලා යන්නෙත් නෑ. පත් නොවුණු උතුම් අරහත්වයට පත්වෙන්නෙත් නෑ. පැවිදි ජීවිතයට ඕන කරන සිවුරු, පිණ්ඩපාත, සේනාසන, බේත්හේත් වුනත් ලබාගන්න තියෙන්නෙත් හරිම අමාරුවෙන්.පින්වත් මහණෙනි. එතකොට ඒ භික්ෂුව මේ විදිහට නුවණින් මෙනෙහි කරන්න ඕන. ‘මම මේ වන සෙනසුනේ නේවාසිකව ඉන්නවා. නමුත්, මම මේ වන සෙනසුනේ හිටියා කියල සතිපට්ඨානයේ නොපිහිටි සිහිය පිහිටන්නෙත් නැහැ. එකඟ නොවෙච්ච සිත සමාධිමත් වෙන්නෙත් නෑ. නැති නොවුණු ආශ්‍රවයන් නැතිවෙලා යන්නෙත් නෑ. නොපැමිණි උතුම් අරහත්වයට පත්වෙන්නෙත් නෑ. පැවිද්දන්ට ජීවත් වෙන්න ඕන කරන සිවුරු, පිණ්ඩපාත, සේනාසන, ගිලන්පස, බේත්හේත් ආදියත් දුක සේ ම යි ලබාගන්න තියෙන්නෙ.’ පින්වත් මහණෙනි, ඒ විදිහට කල්පනා කරන භික්ෂුව විසින් රාත්‍රී කාලයක හෝ දවල් කාලයක හෝ ඒ වන සෙනසුන අතහැරලා යන්න ඕන. සිටිය යුතු නැහැ.
4. ඉධ පන භික්ඛවේ භික්ඛු අඤ්ඤතරං වනපත්ථං උපනිස්සාය විහරති. තස්ස තං වනපත්ථං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං නානුපාපුණාති. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ අප්පකසිරේන සමුදාගච්ඡන්ති. තේන භික්ඛවේ භික්ඛුනා ඉති පටිසඤ්චික්ඛිතබ්බං; “අහං ඛෝ ඉමං වනපත්ථං උපනිස්සාය විහරාමි. තස්ස මේ ඉමං වනපත්ථං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං නානුපාපුණාමි. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ අප්පකසිරේන සමුදාගච්ඡන්ති. න ඛෝ පනාහං චීවරහේතු අගාරස්මා අනගාරියං පබ්බජිතෝ. න පිණ්ඩපාතහේතු ....(පෙ).... න සේනාසනහේතු ....(පෙ).... න ගිලානපච්චයභේසජ්ජපරික්ඛාරහේතු අගාරස්මා අනගාරියං පබ්බජිතෝ. අථ ච පන මේ ඉමං වනපත්ථං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති. නානුප්පත්තඤ්ච අනුත්තරං යෝගක්ඛේමං නානුපාපුණාමී”ති. තේන භික්ඛවේ භික්ඛුනා සංඛාපි තම්හා වනපත්ථා පක්කමිතබ්බං, න වත්ථබ්බං.
ඒ වගේ ම පින්වත් මහණෙනි, මෙහි භික්ෂුව එක්තරා වන සෙනසුනක් ඇසුරු කරගෙන ඉන්නවා. ඉතින් ඔහු ඒ වන සෙනසුනේ නේවාසිකව සිටියත් සතිපට්ඨානයේ නොපිහිටි සිහිය පිහිටන්නෙත් නැහැ. අසමාහිත සිත සමාධිගත වෙන්නෙත් නැහැ. නැති නොවුණු ආශ්‍රවයන් නැතිවෙලා යන්නෙත් නෑ. නොපැමිණි උතුම් අරහත්වයට පත්වෙන්නෙත් නෑ. නමුත් පැවිද්දන්ට ජීවත් වීමට ඕන කරන සිවුරු, පිණ්ඩපාත, සේනාසන, ගිලන්පස, බේත් හේත් ආදිය නම් පහසුවෙන් ලැබෙනවා. එතකොට ඒ භික්ෂුව මේ විදිහට නුවණින් මෙනෙහි කරන්න ඕන. ‘මම මේ වන සෙනසුනේ ඉන්නවා තමයි. නමුත් මම මේ වන සෙනසුනේ හිටියා කියල සතිපට්ඨානයේ නොපිහිටි සිහිය පිහිටියෙත් නැහැ. අසමාහිත සිත සමාධිගත වුනෙත් නැහැ. නැති නොවුණු ආශ්‍රවයන් නැති වෙලා ගියෙත් නෑ. නොපැමිණි උතුම් අරහත්වයට පත්වුනෙත් නෑ. ඒ වුනාට පැවිද්දන්ට ජීවත් වෙන්න ඕන කරන සිවුරු, පිණ්ඩපාත, සේනාසන, ගිලන්පස, බේත්හේත් ආදිය පහසුවෙන් ලැබෙනවා. ඒත් මම නම් සිවුරු නිසා ගිහි ජීවිතේ අතහැරලා මහණ වුනා නොවෙයි. පිණ්ඩපාතෙ නිසා ....(පෙ).... කුටියක් නිසා ....(පෙ).... ගිලන්පස බේත්හේත් නිසා ගිහි ජීවිතේ අතහැරලා මහණ වුනා නොවෙයි. මං මේ වන සෙනසුනේ වාසය කළා කියල, සතිපට්ඨානයේ නොපිහිටි සිහිය පිහිටන්නෙත් නැහැ. අසමාහිත සිත සමාධිගත වෙන්නෙත් නැහැ. නැති නොවුණු ආශ්‍රවයන් නැතිවෙලා යන්නෙත් නෑ කියල. පින්වත් මහණෙනි, ඒ විදිහට නුවණින් සළකලා ඒ භික්ෂුව ඒ වන සෙනසුන අතහැරලා යන්න ඕන. සිටිය යුතු නැහැ.
5. ඉධ පන භික්ඛවේ භික්ඛු අඤ්ඤතරං වනපත්ථං උපනිස්සාය විහරති. තස්ස තං වනපත්ථං උපනිස්සාය විහරතෝ අනුපට්ඨිතා චේව සති උපට්ඨාති. අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාති. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ කසිරේන සමුදාගච්ඡන්ති. තේන භික්ඛවේ භික්ඛුනා ඉති පටිසඤ්චික්ඛිතබ්බං: “අහං ඛෝ ඉමං වනපත්ථං උපනිස්සාය විහරාමි. තස්ස මේ ඉමං වනපත්ථං උපනිස්සාය විහරතෝ අනුපට්ඨිතා චේව සති උපට්ඨාති. අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාමි. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ කසිරේන සමුදාගච්ඡන්ති. න ඛෝ පනාහං චීවරහේතු අගාරස්මා අනගාරියං පබ්බජිතෝ. න පිණ්ඩපාතහේතු ....(පෙ).... න සේනාසනහේතු ....(පෙ).... න ගිලානපච්චයභේසජ්ජපරික්ඛාරහේතු අගාරස්මා අනගාරියං පබ්බජිතෝ. අථ ච පන මේ ඉමං වනපත්ථං උපනිස්සාය විහරතෝ අනුපට්ඨිතා චේව සති උපට්ඨාති. අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාමී”ති. තේන භික්ඛවේ භික්ඛුනා සංඛාපි තස්මිං වනපත්ථේ වත්ථබ්බං, න පක්කමිතබ්බං.
පින්වත් මහණෙනි, මෙහි භික්ෂුව එක්තරා වන සෙනසුනක වාසය කරනවා. ඉතින් ඒ භික්ෂුව ඒ වන සෙනසුනේ වාසය කරද්දි, සතිපට්ඨානයේ නොපිහිටි සිහියත් පිහිටනවා. අසමාහිත සිත සමාධිමත් වෙනවා. නැති නොවුණු ආශ්‍රවයන් නැතිවෙලාත් යනවා. නොපැමිණි උතුම් අරහත්වයටත් පත්වෙනවා. නමුත් පැවිදි ජීවිතයකට ඕන කරන සිවුරු, පිණ්ඩපාත, සේනාසන, ගිලන්පස, බේත් හේත් ආදිය දුක සේ ම යි හොයාගන්න තිබෙන්නෙ. පින්වත් මහණෙනි, එතකොට ඒ භික්ෂුව විසින් මේ විදිහට නුවණින් මෙනෙහි කරන්න ඕන. ‘මම මේ වන සෙනසුන ඇසුරු කරගෙන ඉන්නවා තමයි. මම මේ වන සෙනසුන ඇසුරු කරගෙන ඉන්න කොට සතිපට්ඨානයේ නොපිහිටි සිහියත් පිහිටනවා. අසමාහිත සිතත් සමාධිගත වෙනවා. නැති නොවුණු ආශ්‍රවත් නැතිවෙලා යනවා. නොපැමිණි උතුම් අරහත්වයටත් පත්වෙනවා. නමුත් පැවිදි කෙනෙකුට ජීවත් වෙන්න උවමනා කරන සිවුරු, පිණ්ඩපාත, සේනාසන, ගිලන්පස, බේත් හේත් ආදිය දුක සේ ම යි ලබාගන්න තියෙන්නෙ. ඇත්තෙන් ම මං සිවුරක් නිසා ගිහි ජීවිතය අත්හැරල මහණ වුනා නොවෙයි. පිණ්ඩපාතයක් නිසා ....(පෙ).... කුටියක් නිසා ....(පෙ).... ගිලන්පස බේත් හේත් නිසා ගිහි ජීවිතේ අතහැරලා මහණ වුනා නොවෙයි. එහෙම වුනත්, මං මේ වන සෙනසුනේ සිටිද්දි, සතිපට්ඨානයේ නොපිහිටි සිහියත් පිහිටනවා. අසමාහිත සිතත් සමාධිමත් වෙනවා. නැති නොවුණු ආශ්‍රවත් නැතිවෙලා යනවා. නොපැමිණි උතුම් අරහත්වයටත් පත්වෙනවා’ කියලා. පින්වත් මහණෙනි, ඒ විදිහට සිහි කරන භික්ෂුව ඒ වන සෙනසුනේ ම ඉන්න ඕන. අත්හැර නොයා යුතුයි.
6. ඉධ පන භික්ඛවේ භික්ඛු අඤ්ඤතරං වනපත්ථං උපනිස්සාය විහරති. තස්ස තං වනපත්ථං උපනිස්සාය විහරතෝ අනුපට්ඨිතා චේව සති උපට්ඨාති. අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාති. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ අප්පකසිරේන සමුදාගච්ඡන්ති. තේන භික්ඛවේ භික්ඛුනා ඉති පටිසඤ්චික්ඛිතබ්බං: “අහං ඛෝ ඉමං වනපත්ථං උපනිස්සාය විහරාමි. තස්ස මේ ඉමං වනපත්ථං උපනිස්සාය විහරතෝ අනුපට්ඨිතා චේව සති උපට්ඨාති. අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාමි. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා තේ අප්පකසිරේන සමුදාගච්ඡන්ත”ති. තේන භික්ඛවේ භික්ඛුනා යාවජීවම්පි තස්මිං වනපත්ථේ වත්ථබ්බං, න පක්කමිතබ්බං.
පින්වත් මහණෙනි, මෙහි භික්ෂුව එක්තරා වන සෙනසුනක වාසය කරනවා. ඉතින් ඔහු ඒ වන සෙනසුනේ වාසය කරද්දි සතිපට්ඨානයේ නොපිහිටි සිහියත් පිහිටනවා. අසමාහිත සිතත් සමාධිමත් වෙනවා. නැති නොවුණු ආශ්‍රවයන් නැතිවෙලත් යනවා. නොපැමිණි උතුම් අරහත්වයටත් පත්වෙනවා. ඒ වගේම පැවිදි ජීවිතයකට ඕන කරන සිවුරු, පිණ්ඩපාත, සේනාසන, ගිලන්පස, බේත් හේත් ආදියත් පහසුවෙන් ම ලැබෙනවා. පින්වත් මහණෙනි, එතකොට ඒ භික්ෂුව විසින් මේ විදිහට නුවණින් මෙනෙහි කරන්න ඕන. ‘මම මේ වන සෙනසුනේ වාසය කරනවා. ඉතින් මම මේ වන සෙනසුනේ වාසය කරද්දි, සතිපට්ඨානයේ නොපිහිටි සිහියත් පිහිටනවා. අසමාහිත සිතත් සමාධිගත වෙනවා. නැති නොවුණු ආශ්‍රවත් නැතිවෙලා යනවා. නොපැමිණි උතුම් අරහත්වයටත් පත්වෙනවා. ඉතින් ඒ වගේ ම පැවිදි ජීවිතයකට උවමනා කරන සිවුරු, පිණ්ඩපාත, සේනාසන, ගිලන්පස, බේත් හේත් ආදියත් පහසුවෙන් ම ලැබෙනවා.’ පින්වත් මහණෙනි, ඒ විදිහට නුවණින් මෙනෙහි කරන භික්ෂුව දිවි තිබෙන තුරාවට ඒ වන සෙනසුනේ ම වාසය කරන්න ඕන. අත්හැර නොයා යුතුයි.
7. ඉධ පන භික්ඛවේ භික්ඛු අඤ්ඤතරං ගාමං උපනිස්සාය විහරති ....(පෙ).... අඤ්ඤතරං නිගමං උපනිස්සාය විහරති ....(පෙ).... අඤ්ඤතරං නගරං උපනිස්සාය විහරති ....(පෙ).... අඤ්ඤතරං ජනපදං උපනිස්සාය විහරති ....(පෙ)....
පින්වත් මහණෙනි, මෙහි භික්ෂුව එක්තරා ගමක් ඇසුරු කරගෙන ඉන්නවා ....(පෙ).... එක්තරා පුංචි නගරයක් ඇසුරු කරගෙන ඉන්නවා ....(පෙ).... එක්තරා නගරයක් ඇසුරු කරගෙන ඉන්නවා ....(පෙ).... එක්තරා ජනපදයක් ඇසුරු කරගෙන ඉන්නවා ....(පෙ)....
8. ඉධ පන භික්ඛවේ අඤ්ඤතරං පුග්ගලං උපනිස්සාය විහරති. තස්ස තං පුග්ගලං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති, අනනුප්පත්තඤ්ච අනුත්තරං යෝගක්ඛේමං නානුපාපුණාති. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ කසිරේන සමුදාගච්ඡන්ති. තේන භික්ඛවේ භික්ඛුනා ඉති පටිසඤ්චික්ඛිතබ්බං: “අහං ඛෝ ඉමං පුග්ගලං උපනිස්සාය විහරාමි. තස්ස මේ ඉමං පුග්ගලං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං නානුපාපුණාමි. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ කසිරේන සමුදාගච්ඡන්ත”ති. තේන භික්ඛවේ භික්ඛුනා රත්තිභාගං වා දිවසභාගං වා පුග්ගලෝ අනාපුච්ඡා පක්කමිතබ්බං නානුබන්ධිතබ්බෝ.
පින්වත් මහණෙනි, මෙහි භික්ෂුව එක්තරා පුද්ගලයෙකු ඇසුරු කරගෙන ඉන්නවා. ඉතින් ඒ පුද්ගලයාව ඇසුරු කරගෙන ඉන්න විට ඒ භික්ෂුවට සතිපට්ඨානයේ නොපිහිටි සිහිය පිහිටන්නෙත් නැහැ. අසමාහිත සිත සමාධිගත වෙන්නෙත් නැහැ. නැති නොවුණු ආශ්‍රවයන් නැති වන්නෙත් නෑ. නොපැමිණි උතුම් අරහත්වයට පත්වෙන්නෙත් නෑ. ඒ වගේ ම පැවිදි ජීවිතයකට උවමනා කරන සිවුරු, පිණ්ඩපාත, සේනාසන, ගිලන්පස, බේත්හේත් ආදියත් අපහසුවෙන් ම යි ලැබෙන්නෙ.ඉතින් පින්වත් මහණෙනි, ඒ භික්ෂුව ඒ ගැන මේ විදිහටයි නුවණින් මෙනෙහි කරන්න ඕන. ‘මම මේ පුද්ගලයාව ඇසුරු කරගෙන ඉන්නවා තමයි. නමුත් මම මේ පුද්ගලයාව ඇසුරු කරගෙන හිටියා කියල සතිපට්ඨානයේ නොපිහිටි සිහිය පිහිටන්නෙත් නැහැ. අසමාහිත සිත සමාහිත වෙන්නෙත් නැහැ. නැති නොවුණු ආශ්‍රවයන් නැතිවෙලා යන්නෙත් නෑ. නොපැමිණි උතුම් අරහත්වයට පත්වෙන්නෙත් නෑ. ඒ වගේ ම පැවිදි ජීවිතයට උවමනා කරන සිවුරු, පිණ්ඩපාත, සේනාසන, ගිලන්පස, බේත්හේත්වත් පහසුවෙන් ලැබෙන්නෙ නෑ. පින්වත් මහණෙනි, ඒ විදිහට නුවණින් සිහි කරන භික්ෂුව විසින් රාත්‍රී කාලයේ හෝ දවල් කාලයේ ඒ පුද්ගලයාට නොකියා ම අත්හැර දාලා යන්න ඕන. ඒ පුද්ගලයා පස්සෙන් නොයා යුතුයි.
9. ඉධ පන භික්ඛවේ භික්ඛු අඤ්ඤතරං පුග්ගලං උපනිස්සාය විහරති. තස්ස තං පුග්ගලං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති.
පින්වත් මහණෙනි, මෙහි භික්ෂුව එක්තරා පුද්ගලයෙකු ඇසුරු කරගෙන ඉන්නවා. ඉතින් ඔහු ඒ පුද්ගලයා ඇසුරු කරගෙන ඉන්න විට, ඒ භික්ෂුව තුළ සතිපට්ඨානයේ නොපිහිටි සිහිය පිහිටන්නෙත් නැහැ. අසමාහිත සිත සමාධිගත වෙන්නෙත් නැහැ.
අපරික්ඛීණා ච ආසවා න පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං නානුපාපුණාති. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා තේ අප්පකසිරේන සමුදාගච්ඡන්ති. තේන භික්ඛවේ භික්ඛුනා ඉති පටිසඤ්චික්ඛිතබ්බං:
නැති නොවූ ආශ්‍රවයන් නැති වෙන්නෙත් නෑ. නොපැමිණි උතුම් අරහත්වයට පත්වෙන්නෙත් නෑ. නමුත් පැවිදි ජීවිතයකට උවමනා කරන සිවුරු, පිණ්ඩපාත, සේනාසන, ගිලන්පස, බේත් හේත් ආදිය පහසුවෙන් ම ලැබෙනවා. පින්වත් මහණෙනි, එතකොට ඒ භික්ෂුව ඒ ගැන මේ විදිහට නුවණින් මෙනෙහි කරන්න ඕන.
“අහං ඛෝ ඉමං පුග්ගලං උපනිස්සාය විහරාමි තස්ස මේ ඉමං පුග්ගලං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං නානුපාපුණාමි. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ අප්පකසිරේන සමුදාගච්ඡන්ති. න ඛෝ පනාහං චීවරහේතු අගාරස්මා අනගාරියං පබ්බජිතෝ. න පිණ්ඩපාතහේතු ....(පෙ).... න සේනාසනහේතු ....(පෙ).... න ගිලානපච්චයභේසජ්ජපරික්ඛාරහේතු අගාරස්මා අනගාරියං පබ්බජිතෝ. අථ ච පන මේ ඉමං පුග්ගලං උපනිස්සාය විහරතෝ අනුපට්ඨිතා චේව සති න උපට්ඨාති. අසමාහිතඤ්ච චිත්තං න සමාධියති. අපරික්ඛීණා ච ආසවා න පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං නානුපාපුණාමී”ති. තේන භික්ඛවේ භික්ඛුනා සංඛාපි සෝ පුග්ගලෝ ආපුච්ඡා පක්කමිතබ්බං නානුබන්ධිතබ්බෝ.
‘මම මේ පුද්ගලයාව ඇසුරු කරගෙන ඉන්නවා තමයි. නමුත් මම මේ පුද්ගලයාව ඇසුරු කරගෙන හිටියා කියල සතිපට්ඨානයේ නොපිහිටි සිහිය පිහිටන්නෙත් නැහැ. අසමාහිත සිත සමාහිත වන්නෙත් නැහැ. නැති නොවුණු ආශ්‍රවයන් නැතිවෙලා යන්නෙත් නෑ. නොපැමිණි උතුම් අරහත්වයට පත්වෙන්නෙත් නෑ. ඒ වුනාට පැවිදි ජීවිතයකට උවමනා කරන සිවුරු, පිණ්ඩපාත, සේනාසන, ගිලන්පස, බේත් හේත් ආදිය පහසුවෙන් ම ලැබෙනවා. ඇත්තෙන් ම මම, මේ සිවුරක් නිසා ගිහි ජීවිතේ අත්හැරලා මහණ වුනා නොවෙයි. පිණ්ඩපාතෙ නිසා ....(පෙ).... ස්ථානයක් ඕනවෙලා ....(පෙ).... ගිලන්පස බේත්හේත් නිසා ගිහි ජීවිතේ අත්හැරලා මහණ වුනා නොවෙයි. අනික මම මේ පුද්ගලයාව ඇසුර කරගෙන හිටියා කියල සතිපට්ඨානයේ නොපිහිටි සිහිය පිහිටන්නෙත් නැහැ. අසමාහිත සිත සමාහිත වෙන්නෙත් නැහැ. නැති නොවුණු ආශ්‍රවයන් නැති වෙන්නෙත් නෑ. නොපැමිණි අරහත්වයට පත්වෙන්නෙත් නෑ’ කියලා. පින්වත් මහණෙනි, ඒ විදිහට නුවණින් සිහි කරන භික්ෂුව විසින් අර පුද්ගලයාට කියල එතනින් ගියාට කමක් නෑ. ඒ පුද්ගලයා පස්සෙ යන්න ඕන නෑ.
10. ඉධ පන භික්ඛවේ භික්ඛු අඤ්ඤතරං පුග්ගලං උපනිස්සාය විහරති. තස්ස තං පුග්ගලං උපනිස්සාය විහරතෝ අනුපට්ඨිතා චේව සති උපට්ඨාති, අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාති. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ කසිරේන සමුදාගච්ඡන්ති. තේන භික්ඛවේ භික්ඛුනා ඉති පටිසඤ්චික්ඛිතබ්බං “අහං ඛෝ ඉමං පුග්ගලං උපනිස්සාය විහරාමි. තස්ස මේ ඉමං පුග්ගලං උපනිස්සාය විහරතෝ අනුපට්ඨිතා චේව සති උපට්ඨාති. අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාමි. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ කසිරේන සමුදාගච්ඡන්ති. න ඛෝ පනාහං චීවරහේතු අගාරස්මා අනගාරියං පබ්බජිතෝ, න පිණ්ඩපාතහේතු ....(පෙ).... න සේනාසනහේතු ....(පෙ).... න ගිලානප්පච්චයභේසජ්ජපරික්ඛාරහේතු අගාරස්මා අනගාරියං පබ්බජිතෝ. අථ ච පන මේ ඉමං පුග්ගලං උපනිස්සාය විහරතෝ අනුපට්ඨිතා චේව සති උපට්ඨාති. අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාමී”ති. තේන භික්ඛවේ භික්ඛුනා සංඛාපි සෝ පුග්ගලෝ අනුබන්ධිතබ්බෝ, න පක්කමිතබ්බං.
පින්වත් මහණෙනි, මෙහි භික්ෂුව එක්තරා පුද්ගලයෙකු ඇසුරු කරගෙන ඉන්නවා. ඉතින් ඒ පුද්ගලයාව අසුරු කරගෙන ඉන්න විට, ඒ භික්ෂුව තුළ සතිපට්ඨානයේ නොපිහිටි සිහියත් පිහිටනවා. අසමාහිත සිතත් සමාධිගත වෙනවා. නැති නොවුණු ආශ්‍රවයන් නැතිවෙලාත් යනවා. නොපැමිණි උතුම් අරහත්වයටත් පත්වෙනවා. නමුත් පැවිදි ජීවිතයකට ඕන කරන සිවුරු, පිණ්ඩපාත, සේනාසන, ගිලන්පස, බේත් හේත් ආදිය අපහසුවෙන් ම යි ලැබෙන්නෙ.පින්වත් මහණෙනි, ඒ භික්ෂුව ඒ ගැන නුවණින් සිතන්න ඕන මේ විදිහටයි. ‘මම මේ පුද්ගලයාව ඇසුරු කරගෙන සිටිද්දී, සතිපට්ඨානය් නොපිහිටි සිහියත් පිහිටනවා. අසමාහිත සිතත් සමාහිත වෙනවා. නැති නොවුණු ආශ්‍රවත් නැතිවෙලා යනවා. නොපැමිණි උතුම් අරහත්වයටත් පත්වෙනවා. ඒ වුනාට පැවිදි ජීවිතයකට උවමනා කරන සිවුරු, පිණ්ඩපාත, සේනාසන, ගිලන්පස, බේත් හේත් ආදිය අපහසුවෙන් ම යි ලැබෙන්නෙ. ඇත්තෙන්ම මම, සිවුරක් නිසා ගිහි ජීවිතය අත්හැරල මහණ වුනා නොවෙයි. පිණ්ඩපාතෙ නිසා ....(පෙ).... ස්ථානයක් අයිති කරගැනීමට ....(පෙ).... ගිලන්පස බේත්හේත් නිසා ගිහි ජීවිතේ අත්හැරලා මහණ වුනා නොවෙයි. අනික මම මේ පුද්ගලයාව ඇසුරු කරද්දී සතිපට්ඨානයේ නොපිහිටි සිහියත් පිහිටනවා. අසමාහිත සිතත් සමාහිත වෙනවා. නැති නොවුණු ආශ්‍රවත් නැතිවෙලා යනවා. නොපැමිණි උතුම් අරහත්වයටත් පත්වෙනවා.’ පින්වත් මහණෙනි, ඒ භික්ෂුව විසින් මේ විදිහට නුවණින් තේරුම් ගෙන ඒ පුද්ගලයා පස්සෙන් ම යන්න ඕන. අත්හැරල දාල යන්න හොඳ නෑ.
11. ඉධ පන භික්ඛවේ භික්ඛු අඤ්ඤතරං පුග්ගලං උපනිස්සාය විහරති. තස්ස තං පුග්ගලං උපනිස්සාය විහරතෝ අනුපට්ඨිතා චේව සති උපට්ඨාති. අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාති. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ අප්පකසිරේන සමුදාගච්ඡන්ති. තේන භික්ඛවේ භික්ඛුනා ඉති පටිසඤ්චික්ඛිතබ්බං: “අහං ඛෝ ඉමං පුග්ගලං උපනිස්සාය විහරාමි. තස්ස මේ ඉමං පුග්ගලං උපනිස්සාය විහරතෝ අනුපට්ඨිතා චේව සති උපට්ඨාති, අසමාහිතඤ්ච චිත්තං සමාධියති. අපරික්ඛීණා ච ආසවා පරික්ඛයං ගච්ඡන්ති. අනනුප්පත්තඤ්ච අනුත්තරං යෝගක්ඛේමං අනුපාපුණාමි. යේ ච ඛෝ ඉමේ පබ්බජිතේන ජීවිතපරික්ඛාරා සමුදානේතබ්බා: චීවරපිණ්ඩපාතසේනාසනගිලානපච්චයභේසජ්ජපරික්ඛාරා, තේ අප්පකසිරේන සමුදාගච්ඡන්තී”ති. තේන භික්ඛවේ භික්ඛුනා යාවජීවම්පි සෝ පුග්ගලෝ අනුබන්ධිතබ්බෝ, න පක්කමිතබ්බං අපි පනුජ්ජමානේනපීති.
පින්වත් මහණෙනි, මෙහි භික්ෂුව එක්තරා පුද්ගලයෙකු ඇසුරු කරගෙන ඉන්නවා. ඉතින් ඒ පුද්ගලයාව ඇසුරු කොට සිටිද්දී, නොපිහිටි සිහියත් පිහිටනවා. එකඟ නොවූ සිතත් එකඟ වෙනවා. නැති නොවුණු ආශ්‍රවයන් නැති වෙලාත් යනවා. නොපැමිණි උතුම් අරහත්වයටත් පත්වෙනවා. ඒ වගේම පැවිදි ජීවිතයකට ඕන කරන සිවුරු, පිණ්ඩපාත, සේනාසන, ගිලන්පස, බේත් හේත් ආදියත් පහසුවෙන් ම ලැබෙනවා. පින්වත් මහණෙනි, එතකොට ඒ භික්ෂුව විසින් මේ විදිහට නුවණින් මෙනෙහි කරන්න ඕන. ‘මම මේ පුද්ගලයාව ඇසුරු කරගෙන සිටිද්දී, සතිපට්ඨනායේ නොපිහිටි සිහියත් පිහිටනවා. එකඟ නොවූ සිතත් එකඟ වෙනවා. නැති නොවුණු ආශ්‍රවත් නැතිවෙලා යනවා. නොපැමිණි උතුම් අරහත්වයටත් පත්වෙනවා. ඉතින් ඒ වගේ ම පැවිදි කෙනෙකුට ජීවත් වෙන්න උවමනා කරන සිවුරු, පිණ්ඩපාත, සේනාසන, ගිලන්පස, බේත් හේත් ආදියත් පහසුවෙන් ම ලැබෙනවා.’ ඒ භික්ෂුව විසින් ඒ විදිහට නුවණින් සලකළා දිවි තිබෙන තුරාවට ම අර පුද්ගලයා පස්සෙන් යන්න ඕන. තමන් ව එලවා දැම්මත් දාල යන්න හොඳ නෑ.
ඉදමවෝච භගවා. අත්තමනා තේ භික්ඛූ භගවතෝ භාසිතං අභිනන්දුන්ති.
භාග්‍යවතුන් වහන්සේ මේ දෙසුම වදාළා. මෙයට සවන් දුන් ඒ භික්ෂු පිරිස මහත් සතුටට පත්වුනා. සාදු නාද දෙමින් භාග්‍යවතුන් වහන්සේ වදාළ මේ දේශනාව ඉතා සතුටින් පිළිගත්තා.
සාදු! සාදු!! සාදු!!!
වනපත්ථ සුත්තං සත්තමං.
වන සෙනසුන ගැන වදාළ දෙසුම නිමා විය.
