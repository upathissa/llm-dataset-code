අංගුත්තර නිකාය
දසක නිපාතෝ
10.2.5.5. උත්තිය සුත්තං
10.2.5.5. උත්තිය පිරිවැජියාට වදාළ දෙසුම
අථ ඛෝ උත්තියෝ පරිබ්බාජකෝ යේන භගවා තේනුපසංකමි. උපසංකමිත්වා භගවතා සද්ධිං සම්මෝදි. සම්මෝදනීයං කථං සාරාණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ උත්තියෝ පරිබ්බාජකෝ භගවන්තං ඒතදවෝච:
එකල්හී උත්තිය පිරිවැජි තෙමේ භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියේ ය. පැමිණ භාග්‍යවතුන් වහන්සේ සමඟ සතුටු විය. සතුටු විය යුතු පිළිසඳර කතා බහේ යෙදී එකත්පස් ව හිඳගත්තේ ය. එකත්පස් ව හුන් උත්තිය පිරිවැජි තෙමේ භාග්‍යවතුන් වහන්සේට මෙකරුණ කීවේ ය.
කින්නුඛෝ භෝ ගෝතම සස්සතෝ ලෝකෝ, ඉදමේව සච්චං මෝඝමඤ්ඤන්ති?
“කිම? භවත් ගෞතමයෙනි, ලෝකය සදාකාලික ය යන මෙකරුණ ම සත්‍යයයි ද? අන් මත බොරු ද?”
අව්‍යාකතං ඛෝ ඒවං උත්තිය මයා ‘සස්සතෝ ලෝකෝ, ඉදමේව සච්චං, මෝඝමඤ්ඤන්ති’.
“උත්තිය, ලෝකය සදාකාලික ය යන මෙකරුණ ම සත්‍යයයි. අන් මත බොරු ය යන මෙය මවිසින් ප්‍රකාශ නොකරන ලද්දේ ය.”
කිං පන භෝ ගෝතම ‘අසස්සතෝ ලෝකෝ, ඉද මේව සච්චං මෝඝමඤ්ඤන්ති’?
“කිම? භවත් ගෞතමයෙනි, ලෝකය සදාකාලික නැත ය යන මෙකරුණ ම සත්‍යයයි ද? අන් මත බොරු ද?”
ඒතම්පි ඛෝ උත්තිය අව්‍යාකතං මයා ‘අසස්සතෝ ලෝකෝ, ඉදමේව සච්චං මෝඝමඤ්ඤන්ති’.

“උත්තිය, ලෝකය සදාකාලික නැත ය යන මෙකරුණ ම සත්‍යයයි. අන් මත බොරු ය යන මෙය ද මවිසින් ප්‍රකාශ නොකරන ලද්දේ ය.”
කින්නු ඛෝ භෝ ගෝතම අන්තවා ලෝකෝ ....(පෙ).... තං ජීවං තං සරීරං ....(පෙ).... අඤ්ඤං ජීවං, අඤ්ඤං සරීරං ....(පෙ).... හෝති තථාගතෝ පරම්මරණා ....(පෙ).... හෝති ච න හෝති ච තථාගතෝ පරම්මරණා ....(පෙ).... නේව හෝති න නහෝති තථාගතෝ පරම්මරණා, ඉදමේව සච්චං මෝඝමඤ්ඤන්ති?
“කිම? භවත් ගෞතමයෙනි, ලෝකය වනාහී අන්තවත් ය. ….(පෙ)…. ලෝකය අනන්තවත් ය. ….(පෙ)…. එය ජීවය යි, එය ශරීරය යි ….(පෙ)…. ජීවය අනෙකකි, ශරීරය අනෙකකි ….(පෙ)…. තථාගත තෙම මරණින් මතු සිටියි ….(පෙ)…. තථාගත තෙම මරණින් මතු නොසිටියි ….(පෙ)…. තථාගත තෙම මරණින් මතු සිටියි, නොසිටියි ….(පෙ)…. තථාගත තෙම මරණින් මතු නොසිටියි, නොම නොසිටියි යන මෙකරුණ ම සත්‍යයයි ද? අන් මත බොරු ද?”
ඒතම්පි ඛෝ උත්තිය අව්‍යාකතං මයා ‘නේව හෝති න නහෝති තථාගතෝ පරම්මරණා, ඉදමේව සච්චං මෝඝමඤ්ඤන්ති.
“උත්තිය, තථාගත තෙම මරණින් මතු නොසිටියි, නොම නොසිටියි යන මෙකරුණ ම සත්‍යයයි. අන් මත බොරු ය යන මෙය ද මවිසින් ප්‍රකාශ නොකරන ලද්දේ ය.”
කින්නු ඛෝ භෝ ගෝතම සස්සතෝ ලෝකෝ ඉදමේව සච්චං මෝඝමඤ්ඤන්ති ඉති පුට්ඨෝ සමානෝ ‘අව්‍යාකතං ඛෝ ඒතං උත්තිය මයා සස්සතෝ ලෝකෝ ඉදමේව සච්චං මෝඝමඤ්ඤන්ති’ වදේසි.
“කිම? භවත් ගෞතමයෙනි, ලෝකය සදාකාලික ය යන මෙය ම සත්‍යය යි, අන් මත බොරු ද යන කරුණ මා විසින් ඇසූ කල්හී ‘උත්තිය, ලෝකය සදාකාලික ය යන මෙකරුණ ම සත්‍යය යි. අන් මත බොරු ය යන මෙය මවිසින් ප්‍රකාශ නොකරන ලද්දේ යැ’යි පැවසූවෙහි ය.
කිම්පන භෝ ගෝතම අසස්සතෝ ලෝකෝ ඉදමේව සච්චං මෝඝමඤ්ඤනි ඉති පුට්ඨෝ සමානෝ ඒතම්පි ඛෝ උත්තිය අව්‍යාකතං මයා ‘අසස්සතෝ ලෝකෝ ඉදමේව සච්චං මෝඝමඤ්ඤන්ති” වදේසි.
කිම? භවත් ගෞතමයෙනි, ලෝකය සදාකාලික නැත ය යන මෙය ම සත්‍යය යි, අන් මත බොරු ද යන කරුණ මා විසින් ඇසූ කල්හී ‘උත්තිය, ලෝකය සදාකාලික නැත ය යන මෙකරුණ ම සත්‍යය යි. අන් මත බොරු ය යන මෙය ද මවිසින් ප්‍රකාශ නොකරන ලද්දේ යැ’යි පැවසූවෙහි ය.
කින්නු ඛෝ භෝ ගෝතම අන්තවා ලෝකෝ ....(පෙ).... අනන්තවා ලෝකෝ ....(පෙ).... තං ජීවං තං සරීරං ....(පෙ).... අඤ්ඤං ජීවං අඤ්ඤං සරීරං ....(පෙ).... හෝති තථාගතෝ පරම්මරණා ....(පෙ).... න හෝති තථාගතෝ පරම්මරණා ....(පෙ).... හෝති ච න හෝති ච තථාගතෝ පරම්මරණා ....(පෙ).... නේව හෝති න න හෝති තථාගතෝ පරම්මරණා ඉදමේව සච්චං මෝඝමඤ්ඤන්ති ඉති පුට්ඨෝ සමානෝ ‘ඒතම්පි ඛෝ උත්තිය අබ්‍යාකතං මයා නේව හෝති න න හෝති තථාගතෝ පරම්මරණා ඉදමේව සච්චං මෝඝමඤ්ඤන්ති වදේසි. අථ කිඤ්චරහි භෝතා ගෝතමේන ව්‍යාකතන්ති?
කිම? භවත් ගෞතමයෙනි, ලෝකය වනාහී අන්තවත් ය. ….(පෙ)…. ලෝකය අනන්තවත් ය. ….(පෙ)…. එය ජීවය යි, එය ශරීරය යි ….(පෙ)…. ජීවය අනෙකකි, ශරීරය අනෙකකි ….(පෙ)…. තථාගත තෙම මරණින් මතු සිටියි ….(පෙ)…. තථාගත තෙම මරණින් මතු නොසිටියි ….(පෙ)…. තථාගත තෙම මරණින් මතු සිටියි, නොසිටියි ….(පෙ)…. තථාගත තෙම මරණින් මතු නොසිටියි, නොම නොසිටියි යන මෙය ම සත්‍යය යි, අන් මත බොරු ද යන කරුණ මා විසින් ඇසූ කල්හී ‘උත්තිය, තථාගත තෙම මරණින් මතු නොසිටියි, නොම නොසිටියි  යන මෙකරුණ ම සත්‍යය යි. අන් මත බොරු ය යන මෙය ද මවිසින් ප්‍රකාශ නොකරන ලද්දේ යැ’යි පැවසූවෙහි ය. එසේ නම් භවත් ගෞතමයන් විසින් ප්‍රකාශ කරන ලද්දේ කුමක් ද?”
අභිඤ්ඤාය ඛෝ අහං උත්තිය සාවකානං ධම්මං දේසේමි සත්තානං විසුද්ධියා සෝකපරිද්දවානං සමතික්කමාය දුක්ඛදෝමනස්සානං අත්ථංගමාය ඤායස්ස අධිගමාය නිබ්බානස්ස සච්ඡිකිරියායාති.
“උත්තිය, මම විශිෂ්ට ඥානයෙන් අවබෝධ කොට ශ්‍රාවකයන්ට ධර්මය දේශනා කරමි. ඒ සත්වයන්ගේ විශුද්ධිය පිණිස ත්, ශෝක වැළපීම් ඉක්මවා යාම පිණිස ත්, කායික මානසික දුක් නැතිවීම පිණිස ත්, සත්‍යාවබෝධය පිණිස ත්, නිවන අත්දැකීම පිණිස ත් ය.”
යං පනේතං භවං ගෝතමෝ අභිඤ්ඤාය අභිඤ්ඤාය සාවකානං ධම්මං දේසේති සත්තානං විසුද්ධියා සෝකපරිද්දවානං සමතික්කමාය දුක්ඛදෝමනස්සානං අත්ථංගමාය ඤායස්ස අධිගමාය නිබ්බානස්ස සච්ඡිකිරියාය සබ්බෝ වා තේන ලෝකෝ නීයිස්සති උපඩ්ඪෝ වා තිභාගෝ වා ති? ඒවං වුත්තේ භගවා තුණ්හී අහෝසි.
අථ ඛෝ ආයස්මතෝ ආනන්දස්ස ඒතදහෝසි: ‘මාහේවං ඛෝ උත්තියෝ පරිබ්බාජකෝ පාපකං දිට්ඨිගතං පටිලභි. ‘සබ්බසාමුක්කංසිකං වත මේ සමණෝ ගෝතමෝ පඤ්හං පුට්ඨෝ සංසාදේති, නෝ විස්සජ්ජේති, න නූන විසහතී’ති. තදස්ස උත්තියස්ස පරිබ්බාජකස්ස දීඝරත්තං අහිතාය දුක්ඛායා’ති.
“ඉදින් භවත් ගෞතම තෙමේ විශිෂ්ට ඥානයෙන් අවබෝධ කොට ශ්‍රාවකයන්ට යම් ධර්මයක් දේශනා කරයි නම්, ඒ සත්වයන්ගේ විශුද්ධිය පිණිස ත්, ශෝක වැළපීම් ඉක්මවා යාම පිණිස ත්, කායික මානසික දුක් නැතිවීම පිණිස ත්, සත්‍යාවබෝධය පිණිස ත්, නිවන අත්දැකීම පිණිස ත් නම් ඒ ධර්මයෙන් සියලු ලෝකයා හෝ ලොවෙන් අඩක් හෝ තුනෙන් පංගුවක් හෝ නිවනට පමුණුවනු ලැබේ ද?”
මෙසේ ඇසූ විට භාග්‍යවතුන් වහන්සේ නිහඬ ව සිටි සේක. එවිට ආයුෂ්මත් ආනන්දයන් හට මේ අදහස ඇතිවිය. ‘උත්තිය පරිබ්‍රාජක මෙබඳු පවිටු දෘෂ්ටියක් ඇති නොකර ගනීවා! එනම් ‘ඒකාන්ත කොට මා විසින් සියල්ලන්ට ම සාමුක්කංසික දේශනාව කළ යුත්තේ නොවේ ද?’ කියා විමසන ලද එම ප්‍රශ්නය ශ්‍රමණ ගෞතමයෝ වළක්වති. නොවිසඳති. නොඉවසති’ යනුවෙනි. එය උත්තිය පිරිවැජියා හට බොහෝ කල් අහිත පිණිස, දුක් පිණිස හේතුවනු ඇත.
අථ ඛෝ ආයස්මා ආනන්දෝ උත්තියං පරිබ්බාජකං ඒතදවෝච: තේන හාවුසෝ උත්තිය උපමං තේ කරිස්සාමි. උපමාය පි ඉධේකච්චේ විඤ්ඤූ පුරිසා භාසිතස්ස අත්ථං ආජානන්ති.
සෙය්‍යථාපි ආවුසෝ උත්තිය රඤ්ඤෝ පච්චන්තිමං නගරං දළහුද්දාපං දළ්හපාකාරතෝරණං ඒකද්වාරං. තත්‍රස්ස දෝවාරිකෝ පණ්ඩිතෝ බ්‍යත්තෝ මේධාවී අඤ්ඤාතානං නිවාරේතා, ඤාතානං පවේසේතා. සෝ තස්ස නගරස්ස සමන්තා අනුපරියායපථං අනුක්කමමානෝ න පස්සෙය්‍ය පාකාරසන්ධිං වා පාකාරවිවරං වා අන්තමසෝ බිළාර නික්කමනමත්තම්පි, නෝ ච ඛ්වස්ස ඒවං ඤාණං හෝති: එත්තකා පාණා ඉමං නගරං පවිසන්ති වා නික්ඛමන්ති වාති. අථ ඛ‍්වස්ස ඒවමෙත්ථ හෝති: යේ ඛෝ කේචි ඕළාරිකා පාණා ඉමං නගරං පවිසන්ති වා නික්ඛමන්ති වා සබ්බේ තේ ඉමිනා ද්වාරේන පවිසන්ති ච නික්ඛමන්ති චාති.
ඉක්බිති ආයුෂ්මත් ආනන්දයන් වහන්සේ උත්තිය පිරිවැජියාට මෙය පැවසූහ.
“ආයුෂ්මත් උත්තිය, මම ඔබට උපමාවක් කියන්නෙමි. උපමාවෙනුත් මෙහි ඇතැම් නුවණැති මිනිස්සු පවසන ලද කරුණෙහි අර්ථ දැනගනිති. ආයුෂ්මත් උත්තිය, එය මෙබඳු දෙයකි. රජක්හු හට ඈත ප්‍රදේශයක නගරයක් තිබේ. එහි දැඩි පවුරු පදනම් ඇත. දැඩි ප්‍රාකාර තොරණ ඇත. එක් දොරටුවෙක් ඇත්තේ ය. එහි ඉතා නුවණැති ව්‍යක්ත වූ, ප්‍රඥා සම්පන්න වූ දොරටු පාලයෙක් සිටියි. හේ නොදන්නා අය ඇතුළට නොගනියි. දන්නා අය ම ඇතුළට ගනියි. හේ ඒ නගරය වටා ඇති වට මාවතේ ඇවිදිමින් යන විට ප්‍රාකාර හංදියක් හෝ, ප්‍රාකාර විවරයක් හෝ, යටත් පිරිසෙන් බළලෙකු හෝ නික්මෙන ප්‍රමාණයේ සිදුරක් නොදකියි. ඔහුට මෙබඳු ඥානයක් පහළ නොවෙයි. ‘මෙපමණ සත්වයෝ මේ නගරයට පිවිසෙති, මේ නගරයෙන් නික්ම යති’ යනුවෙනි. එසේ නමුත් ඔහුට මෙබඳු සිතක් පහළ වෙයි. ‘යම්කිසි ගොරෝසු සිරුරු ඇති ප්‍රාණීහු වෙත් ද, ඔවුහු මේ නගරයට පිවිසෙත් ද, නික්ම යත් ද, ඒ සියල්ලෝ ම පිවිසෙන්නාහු ත්, නික්මෙන්නාහු ත් මේ දොරටුවෙන් ම ය’ යනුවෙනි.
ඒවමේව ඛෝ ආවුසෝ උත්තිය න තං තථාගතස්ස ඒවං උස්සුක්කතං හෝති ‘සබ්බෝ වා තේන ලෝකෝ නීයිස්සති, උපඩ්ඪෝ වා තිභාගෝ වා’ති. අථ ඛෝ ඒවමෙත්ථ තථාගතස්ස හෝති: යේ ඛෝ කේචි ලෝකම්හා නීයිංසු වා නීයන්ති වා නීයිස්සන්ති වා, සබ්බේ තේ පඤ්චනීවරණේ පහාය චේතසෝ උපක්කිලේසේ පඤ්ඤාය දුබ්බලීකරණේ චතුසු සතිපට්ඨානේසු සුපට්ඨිතචිත්තා සත්තබොජ්ඣංගේ යථාභූතං භාවෙත්වා ඒවමේතේ ලෝකම්හා නීයිංසු වා නීයන්ති වා නීයිස්සන්ති වා’ති.
ඒ අයුරින් ම ආයුෂ්මත් උත්තිය, තථාගතයන් වහන්සේට මෙබඳු වූ උත්සාහයක් ඇති නොවෙයි. එනම් ‘සකල ලෝකයා ම හෝ ලෝකයාගේ අඩක් හෝ ලෝකයාගෙන් තුනෙන් පංගුවක් හෝ ඒ ධර්මයෙන් එතෙර කරවනු ලැබේ’ ය යනුවෙනි. එනමුදු තථාගතයන් වහන්සේට මෙබඳු වූ අදහසක් ඇතිවෙයි. එනම්, ‘යම්කිසි කෙනෙක් ලෝකයෙන් නිදහස් ව ගියාහු ද, නිදහස් වී යත් ද, නිදහස් වන්නාහු ද, ඒ සියල්ලෝ ම සිතට උපක්ලේශයන් වන, ප්‍රඥාව දුර්වල කරන, පංච නීවරණයන් ප්‍රහාණය කොට, සතර සතිපට්ඨානයන්හි මැනැවින් සිත පිහිටුවාගෙන, සප්ත බොජ්ඣංගයන් ඒ අයුරින් ම දියුණු කොට මෙලෙසින් ඒ සත්වයෝ ලෝකයෙන් නික්ම ගියාහු ය. නික්ම යත්, නික්ම යන්නාහුය’ යි.
යදේව ඛෝ ත්වං ආවුසෝ උත්තිය භගවන්තං පඤ්හං අපුච්ඡි තදේවේතං පඤ්ඤං භගවන්තං අඤ්ඤේන පරියායේන අපුච්ඡි. තස්මා තේ තං භගවා න ව්‍යාකාසීති.
ආයුෂ්මත් උත්තිය, ඔබ භාග්‍යවතුන් වහන්සේගෙන් යම් ප්‍රශ්නයක් ඇසුවේ ද, ඒ ප්‍රශ්නය ම භාග්‍යවතුන් වහන්සේගෙන් අන්‍ය වූ ක්‍රමයකින් ඇසුවේ ය. එනිසා ය භාග්‍යවතුන් වහන්සේ එය ඔබට නොවදාළේ.”
සාදු! සාදු!! සාදු!!!
උත්තිය සූත්‍රය නිමා විය.
