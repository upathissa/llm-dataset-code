සංයුත්ත නිකාය
ඛන්ධක වග්ගෝ
2.4.12. නිරෝධධම්ම සූත්‍රය
නිරුද්ධවන ස්වභාවයට අයත් දේ ගැන වදාළ දෙසුම
205. සාවත්ථියං....
205. සැවැත් නුවර දී .....................
යෝ ඛෝ රාධ, නිරෝධධම්මෝ, තත්‍ර තේ ඡන්දෝ පහාතබ්බෝ, රාගෝ පහාතබ්බෝ, ඡන්‌දරාගෝ පහාතබ්බෝ.
කෝ ච රාධ, නිරෝධධම්‌මෝ? රූපං ඛෝ රාධ, නිරෝධධම්මෝ. තත්‍ර තේ ඡන්දෝ පහාතබ්බෝ, රාගෝ පහාතබ්බෝ, ඡන්‌දරාගෝ පහාතබ්බෝ. වේදනා ....(පෙ).... සඤ්‌ඤා ....(පෙ).... සංඛාරා ....(පෙ).... විඤ්‌ඤාණං නිරෝධධම්මෝ. තත්‍ර තේ ඡන්දෝ පහාතබ්බෝ, රාගෝ පහාතබ්බෝ, ඡන්‌දරාගෝ පහාතබ්බෝ. යෝ ඛෝ රාධ, නිරෝධධම්මෝ. තත්‍ර තේ ඡන්දෝ පහාතබ්බෝ, රාගෝ පහාතබ්බෝ, ඡන්‌දරාගෝ පහාතබ්බෝති.
පින්වත් රාධ, නිරුද්ධ වන ස්වභාවයට අයත් දෙය යනු යමක්ද, ඒ කෙරෙහි ඔබ තුළ පවතින කැමැත්ත දුරු කළ යුතුයි. රාගය දුරු කළ යුතුයි. ඡන්දරාගය දුරු කළ යුතුයි. පින්වත් රාධ, නිරුද්ධ වන ස්වභාවයට අයත් දෙය යනු කුමක්ද?පින්වත් රාධ, නිරුද්ධ වන ස්වභාවයට අයත් දෙය යනු රූපයයි. ඒ කෙරෙහි ඔබ තුළ පවතින කැමැත්ත දුරු කළ යුතුයි. රාගය දුරු කළ යුතුයි. ඡන්දරාගය දුරු කළ යුතුයි. විඳීම .... (පෙ) .... සඤ්ඤාව .... (පෙ) .... සංස්කාර .... (පෙ) .... නිරුද්ධ වන ස්වභාවයට අයත් දෙය යනු විඤ්ඤාණයයි. ඒ කෙරෙහි ඔබ තුළ පවතින කැමැත්ත දුරු කළ යුතුයි. රාගය දුරු කළ යුතුයි. ඡන්දරාගය දුරු කළ යුතුයි. පින්වත් රාධ, නිරුද්ධ වන ස්වභාවයට අයත් දෙය යනු යමක්ද, ඒ කෙරෙහි ඔබ තුළ පවතින කැමැත්ත දුරු කළ යුතුයි. රාගය දුරු කළ යුතුයි. ඡන්දරාගය දුරු කළ යුතුයි.
සාදු! සාදු!! සාදු!!!
නිරෝධධම්ම සූත්‍රය නිමා විය.
උපනිසින්‌නවග්ගෝ චතුත්‌ථෝ.
හතරවෙනි උපනිසින්න වර්ගය අවසන් විය.
තත්‍රැද්‌දානං -
එහි පිළිවෙල උද්දානයයි :
මාරෝ ච මාරධම්මෝ ච, අනිච්චේන පරේ දුවේ.
දුක්ඛේන ච දුවේ වුත්‌තා, අනත්‌තේන තථේවච.
ඛයවයසමුදයධම්මා, නිරෝධධම්‌මේන ද්‌වාදසාති.
මාර සූත්‍රය, මාරධම්ම සූත්‍රය, අනිච්ච සුත්‍ර දෙක, දුක්ඛ සූත්‍ර දෙක, එමෙන් ම අනත්ත සූත්‍ර දෙක, ඛයධම්ම සූත්‍රය, වයධම්ම සූත්‍රය, සමුදයධම්ම සුත්‍රය, නිරෝධධම්ම සූත්‍රය, යන දෙසුම් දොළොසකින් මේ වර්ගය සමන්විත වේ.
(ඒවං මාරසුත්තානි විත්ථාරේතබ්බානි, ඒවං නිරෝධධම්මේන ඡත්තිංසවෙය්‍යාකරණානි විත්ථාරේතබ්බානි. ඒවං රාධ සංයුත්තේ පිණ්ඩිතේ චතුනවුති වෙය්‍යාකරණානි හොන්ති.)
(ඔය අයුරින් මාර සූත්‍ර විස්තර කළ යුතුය. එසේම නිරෝධධම්ම සූත්‍රයෙන් සූත්‍ර තිස් හයක් විස්තර කළ යුතුය. එසේම රාධ සංයුත්තය පිඬු කළ විට සූත්‍ර අනූහතරක් ලැබෙයි.)
රාධසංයුත්‌තං නිට්ඨිතං.
රාධ සංයුත්තය නිමා විය.
