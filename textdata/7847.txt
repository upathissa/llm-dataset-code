අංගුත්තර නිකාය
දසක නිපාතෝ
10.1.5.6. සක්‍ය සුත්තං
10.1.5.6. ශාක්‍යයන්ට වදාළ දෙසුම
ඒකං සමයං භගවා සක්කේසු විහරති කපිලවත්ථුස්මිං නිග්‍රෝධාරාමේ අථ ඛෝ සම්බහුලා සක්ක්‍යා උපාසකා තදහුපෝසථේ යේන භගවා තේනුපසංකමිංසු, උපසංකමිත්වා භගවන්තං අභිවාදෙත්වා ඒකමන්තං නිසීදිංසු. ඒකමන්තං නිසින්නේ ඛෝ සක්‍යේ උපාසකේ භගවා ඒතදවෝච: “අපි නු ඛෝ තුම්හේ සක්‍යා අට්ඨංගසමන්නාගතං උපෝසථං උපවසථා”ති?
එක් සමයක භාග්‍යවතුන් වහන්සේ ශාක්‍ය රාජධානියෙහි කපිලවස්තුයෙහි නිග්‍රෝධාරාමයෙහි වැඩවසන සේක. එකල්හී බොහෝ ශාක්‍ය උපාසකවරු පොහෝ දිනයක් වූ එදින භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියාහු ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳගත්තාහු ය. එකත්පස් ව හුන් ශාක්‍ය උපාසකවරුන් ගෙන් භාග්‍යවතුන් වහන්සේ මෙය ඇසූ සේක.
“ශාක්‍යවරුනි, ඔබ අෂ්ටාංගයෙන් යුක්ත වූ උපෝසථ සිල් සමාදන් ව වසව් ද?”
“අප්පේකදා මයං භන්තේ අට්ඨංගසමන්නාගතං උපෝසථං උපවසාම, අප්පේකදා න උපවසාමා”ති. තේසං වෝ සක්‍යා අලාභා තේසං දුල්ලද්ධං යේ තුම්හේ ඒවං සෝකසභයේ ජීවිතේ මරණසභයේ ජීවිතේ අප්පේකදා අට්ඨංගසමන්නාගතං උපෝසථං උපවසථ, අප්පේකදා න උපවසථ, තං කිං මඤ්ඤථ සක්‍යා, ඉධ පුරිසෝ යේන කේනචි කම්මට්ඨානේන අනාපජ්ජ අකුසලං දිවසං අඩ්ඪකහාපණේ නිබ්බිසෙය්‍ය, දක්ඛෝ පුරිසෝ උට්ඨානසම්පන්නෝති අලං වචනායාති? ඒවං භන්තේ,
“ස්වාමීනී, ඇතැම් දවස්වල අපි අෂ්ටාංග උපෝසථ සිල් සමාදන් ව වසමු. ඇතැම් දවස්වල නොවසමු.”
“ශාක්‍යවරුනි, එය ඔබට අලාභයෙක් ම ය. එය ඔබට නපුරු ලැබීමෙක් ම ය. මෙබඳු වූ ශෝක, භය සහිත ජීවිතයක් ඇති කල්හී, මරණ භය සහිත ජීවිතයක් ඇති කල්හී, ඇතැම් දිනෙක පමණක් අෂ්ටාංග උපෝසථ සිල් සමාදන් වූවාහු ය. ඇතැම් දිනෙක සමාදන් නොවූවාහු ය. ශාක්‍යවරුනි, ඒ කිමැයි හඟිව් ද? මෙහිලා පුරුෂයෙක් කිසියම් රැකියාවකින් පාඩු නොලබන්නේ නම්, දිනකට අඩ කහවණුවක් උපයන්නේ නම් ඔහු දක්ෂ පුරුෂයෙක් ය, නැගී සිටි වීරියෙන් යුතු කෙනෙක් ය කියා කීමට සුදුසු වෙයි ද?” “එසේ ය, ස්වාමීනී”
තං කිං මඤ්ඤථ සක්‍යා, ඉධ පුරිසෝ යේන කේනචි කම්මට්ඨානේන අනාපජ්ජ අකුසලං දිවසං කහාපණං නිබ්බිසෙය්‍ය, දක්ඛෝ පුරිසෝ උට්ඨානසම්පන්නෝති අලං වචනායාති? ඒවං භන්තේ,
“ශාක්‍යවරුනි, ඒ කිමැයි හඟිව් ද? මෙහිලා පුරුෂයෙක් කිසියම් රැකියාවකින් පාඩු නොලබන්නේ නම්, දිනෙකට කහවණුවක් උපයන්නේ නම් ඔහු දක්ෂ පුරුෂයෙක් ය, නැගී සිටි වීරියෙන් යුතු කෙනෙක් ය කියා කීමට සුදුසු වෙයි ද?” “එසේ ය, ස්වාමීනී”
තං කිං මඤ්ඤථ සක්කා, ඉධ පුරිසෝ යේන කේනචි කම්මට්ඨානේන අනාපජ්ජ අකුසලං දිවසං ද්වේ කහාපණේ නිබ්බිසෙය්‍ය ....(පෙ).... තයෝ කහාපණේ නිබ්බිසෙය්‍ය ....(පෙ).... චත්තාරෝ කහාපණේ නිබ්බිසෙය්‍ය ....(පෙ).... පඤ්ච කහාපණේ නිබ්බිසෙය්‍ය ....(පෙ).... ඡ කහාපණේ නිබ්බිසෙය්‍ය ....(පෙ).... සත්ත කහාපණේ නිබ්බිසෙය්‍ය ....(පෙ).... අට්ඨ කහාපණේ නිබ්බිසෙය්‍ය ....(පෙ).... නව කහාපණේ නිබ්බිසෙය්‍ය ....(පෙ).... දස කහාපණේ නිබ්බිසෙය්‍ය ....(පෙ).... වීසති කහාපණේ නිබ්බිසෙය්‍ය ....(පෙ).... තිංස කහාපණේ නිබ්බිසෙය්‍ය ....(පෙ).... චත්තාරීසං කහාපණේ නිබ්බිසෙය්‍ය ....(පෙ).... පඤ්ඤාසං කහාපණේ නිබ්බිසෙය්‍ය, “දක්ඛෝ පුරිසෝ උට්ඨානසම්පන්නෝ”ති අලං වචනායාති? ඒවං භන්තේ,
“ශාක්‍යවරුනි, ඒ කිමැයි හඟිව් ද? මෙහිලා පුරුෂයෙක් කිසියම් රැකියාවකින් පාඩු නොලබන්නේ නම්, දිනෙකට කහවණු දෙකක් උපයන්නේ නම් ….(පෙ)…. කහවණු තුනක් උපයන්නේ නම් ….(පෙ)…. කහවණු හතරක් උපයන්නේ නම් ….(පෙ)…. කහවණු පහක් උපයන්නේ නම් ….(පෙ)…. කහවණු හයක් උපයන්නේ නම් ….(පෙ)…. කහවණු හතක් උපයන්නේ නම් ….(පෙ)…. කහවණු අටක් උපයන්නේ නම් ….(පෙ)…. කහවණු නවයක් උපයන්නේ නම් ….(පෙ)…. කහවණු දහයක් උපයන්නේ නම් ….(පෙ)…. කහවණු විස්සක් උපයන්නේ නම් ….(පෙ)…. කහවණු තිහක් උපයන්නේ නම් ….(පෙ)…. කහවුණු හතළිහක් උපයන්නේ නම් ….(පෙ)…. කහවණු පනහක් උපයන්නේ නම් ඔහු දක්ෂ පුරුෂයෙක් ය, නැගී සිටි වීරියෙන් යුතු කෙනෙක් ය කියා කීමට සුදුසු වෙයි ද?” “එසේ ය, ස්වාමීනී”
තං කිම්මඤ්ඤථ සක්‍යා, අපි නු සෝ පුරිසෝ දිවසේ දිවසේ කහාපණසතං කහාපණසහස්සං නිබ්බිසමානෝ ලද්ධං ලද්ධං නික්ඛිපන්තෝ වස්සසතායුකෝ වස්සසතජීවී මහන්තං භෝගක්ඛන්ධං අධිගච්ඡෙය්‍යාති? ඒවං භන්තේ,
“ශාක්‍යවරුනි, ඒ කිමැයි හඟිව් ද? ඉදින් ඒ පුරුෂයා දවසක් දවසක් පාසා කහවණු සියයක්, කහවණු දහසක් උපයන්නේ ඒ ලද ලද කහවණු රැස් කරන්නේ සියවසක් ආයු ඇති ඒ තැනැත්තා සියවසක් ජීවිතය ගෙවද්දී මහත් වූ භෝග ස්කන්ධයකට හිමිකරුවෙක් වන්නේ ද?” “එසේ ය, ස්වාමීනී”
තං කිං මඤ්ඤථ සක්‍යා, අපි නු සෝ පුරිසෝ භෝගහේතු භෝගනිදානං භෝගාධිකරණං ඒකං වා රත්තිං ඒකං වා දිවසං උපඩ්ඪං වා රත්තිං උපඩ්ඪං වා දිවසං ඒකන්තසුඛපටිසංවේදී විහරෙය්‍යාති? නෝ හේතං භන්තේ,
“ශාක්‍යවරුනි, ඒ කිමැයි හඟිව් ද? ඉදින් ඒ පුරුෂයා ඒ භෝග හේතුවෙන් ඒ ධන සම්පත් හේතුවෙන්, ඒ භෝග සම්පත් හේතුවෙන් එක රැයක් වේවා, එක් දහවලක් වේවා, අඩ රැයක් වේවා, අඩ දවසක් වේවා ඒකාන්තයෙන් ම පිරිපුන් ලෙස සැප විඳිනසුළු ව වාසය කරන්නේ ද?” “ස්වාමීනී, එසේ නොවේ ම ය.”
තං කිස්ස හේතු?
“එයට හේතුව කුමක් ද?”
කාමා හි භන්තේ අනිච්චා තුච්ඡා මුසා මෝස ධම්මාති.
“ස්වාමීනී, කාමයෝ වනාහී අනිත්‍යයහ. හිස් දෙයකි. බොරුවෙකි. නැසෙනසුළු ස්වභාව ඇති දෙයකි.”
ඉධ ඛෝ පන වෝ සක්ක්‍යා මම සාවකෝ දස වස්සානි අප්පමත්තෝ ආතාපී පහිතත්තෝ විහරන්තෝ යථා මයානුසිට්ඨං තථා පටිපජ්ජමානෝ සතම්පි වස්සානි සතම්පි වස්සසතානි සතම්පි වස්සසහස්සානි සතම්පි වස්සසතසහස්සානි ඒකන්තසුඛපටිසංවේදී විහරෙය්‍ය, සෝ ච ඛ්වස්ස සකදාගාමී වා අනාගාමී වා අපණ්ණකං වා සෝතාපන්නෝ, තිට්ඨන්තු සක්‍යා දස වස්සානි.
ඉධ මම සාවකෝ නව වස්සානි අට්ඨ වස්සානි ....(පෙ).... සත්ත වස්සානි - ඡ වස්සානි ....(පෙ).... පඤ්ච වස්සානි - චත්තාරි වස්සානි - තීණි වස්සානි - ද්වේ වස්සානි - ඒකං වස්සං අප්පමත්තෝ ආතාපී පහිතත්තෝ විහරන්තෝ යථා මයානුසිට්ඨං තථා පටිපජ්ජමානෝ සතම්පි වස්සානි - සතම්පි වස්සසතානි සතම්පි වස්සසහස්සානි - සතම්පි වස්සසතසහස්සානි ඒකන්ත සුඛපටිසංවේදී විහරෙය්‍ය: සෝ ච ඛ්වස්ස සකදාගාමී වා අනාගාමී වා අපණ්ණකං වා සෝතාපන්නෝ.
“ශාක්‍යවරුනි, මෙහිලා මාගේ ශ්‍රාවකයෙක් දස වර්ෂයක් අප්‍රමාදී ව කෙලෙස් තවන වීර්යයෙන්, කාය ජීවිත දෙකෙහි අනපේක්ෂිත ව වාසය කරමින් මා විසින් යම් අයුරකින් අවවාද කරන ලද්දේ ද, ඒ අයුරින් ම පිළිපදියි නම්, ඒ තැනැත්තා සියක් වසක් ද, දස දහස් වසක් ද, සිය දහස් වසක් ද, සියවස් සිය දහසක් ද ඒකාන්ත සැපයක් විඳිමින් වාසය කරන්නේ ය. එමෙන් ම ඔහු සකදාගාමී වූ කෙනෙක් හෝ අනාගාමී වූ කෙනෙක් හෝ වෙයි. නොවැරදීම සෝවාන් හෝ වෙයි.
ශාක්‍යවරුනි, දස වසක් තිබේවා! මෙහිලා මාගේ ශ්‍රාවකයෙක් නව වසක් ….(පෙ)…. අට වසක් ….(පෙ)…. සත් වසක් ….(පෙ)…. සය වසක් ….(පෙ)…. පස් වසක් ….(පෙ)…. සිව් වසක් ….(පෙ)…. තුන් වසක් ….(පෙ)…. දෙවසක් ….(පෙ)…. එක් වසක් අප්‍රමාදී ව කෙලෙස් තවන වීර්යයෙන්, කාය ජීවිත දෙකෙහි අනපේක්ෂිත ව වාසය කරමින් මා විසින් යම් අයුරකින් අවවාද කරන ලද්දේ ද, ඒ අයුරින් ම පිළිපදියි නම්, ඒ තැනැත්තා සියක් වසක් ද, දස දහස් වසක් ද, සිය දහස් වසක් ද, සියවස් සිය දහසක් ද ඒකාන්ත සැපයක් විඳිමින් වාසය කරන්නේ ය. එමෙන් ම ඔහු සකදාගාමී වූ කෙනෙක් හෝ අනාගාමී වූ කෙනෙක් හෝ වෙයි. නොවැරදීම සෝවාන් හෝ වෙයි.
තිට්ඨතු සක්‍යා ඒකං වස්සං. ඉධ පන සාවකෝ දස මාසේ අප්පමත්තෝ ආතාපී පහිතත්තෝ විහරන්තෝ යථා මයානුසිට්ඨං තථා පටිපජ්ජමානෝ සතම්පි වස්සානි සතම්පි වස්සසතානි සතම්පි වස්සසහස්සානි සතම්පි වස්සසත සහස්සානි ඒකන්තසුඛපටිසංවේදී විහරෙය්‍ය සෝ ච ඛ්වස්ස සකදාගාමී වා අනාගාමී වා අපණ්ණකං වා සෝතාපන්නෝ.
ශාක්‍යවරුනි, එක් වසක් තිබේවා! මෙහිලා මාගේ ශ්‍රාවකයෙක් දස මසක් අප්‍රමාදී ව කෙලෙස් තවන වීර්යයෙන්, කාය ජීවිත දෙකෙහි අනපේක්ෂිත ව වාසය කරමින් මා විසින් යම් අයුරකින් අවවාද කරන ලද්දේ ද, ඒ අයුරින් ම පිළිපදියි නම්, ඒ තැනැත්තා සියක් වසක් ද, දස දහසක් ද, සිය දහස් වසක් ද, සියවස් සිය දහසක් ද ඒකාන්ත සැපයක් විඳිමින් වාසය කරන්නේ ය. එමෙන් ම ඔහු සකදාගාමී වූ කෙනෙක් හෝ අනාගාමී වූ කෙනෙක් හෝ වෙයි. නොවැරදීම සෝවාන් හෝ වෙයි.
තිට්ඨන්තු සක්‍යා දස මාසා ඉධ මම සාවකෝ නව මාසේ - අට්ඨ මාසේ - සත්ත මාසේ - ඡ මාසේ - පඤ්ච මාසේ - චත්තාරෝ මාසේ - තයෝ මාසේ - ද්වේ මාසේ - ඒකං මාසං - අද්ධමාසං අප්පමත්තෝ ආතාපී පහිතත්තෝ යථා මයානුසිට්ඨං තථා පටිපජ්ජමානෝ සතම්පි වස්සානි - සතම්පි වස්සසතානි - සතම්පිවස්ස සහස්සානි - සතම්පි වස්සසතසහස්සානි ඒකන්තසුඛපටිසංවේදී විහරෙය්‍ය, සෝ ච ඛ්වස්ස සකදාගාමී වා අනාගාමී වා අපණ්ණකං වා සෝතාපන්නෝ.
ශාක්‍යවරුනි, දස මසක් තිබේවා! මෙහිලා මාගේ ශ්‍රාවකයෙක් නව මසක් ….(පෙ)…. අට මසක් ….(පෙ)…. සත් මසක් ….(පෙ)…. හය මසක් ….(පෙ)…. පස් මසක් ….(පෙ)…. සාර මසක් ….(පෙ)…. තුන් මසක් ….(පෙ)…. දෙමසක් ….(පෙ)…. එක් මසක් ….(පෙ)…. අඩමසක් අප්‍රමාදී ව කෙලෙස් තවන වීර්යයෙන්, කාය ජීවිත දෙකෙහි අනපේක්ෂිත ව වාසය කරමින් මා විසින් යම් අයුරකින් අවවාද කරන ලද්දේ ද, ඒ අයුරින් ම පිළිපදියි නම්, ඒ තැනැත්තා සියක් වසක් ද, දස දහසක් ද, සිය දහස් වසක් ද, සියවස් සිය දහසක් ද ඒකාන්ත සැපයක් විඳිමින් වාසය කරන්නේ ය. එමෙන් ම ඔහු සකදාගාමී වූ කෙනෙක් හෝ අනාගාමී වූ කෙනෙක් හෝ වෙයි. නොවැරදීම සෝවාන් හෝ වෙයි.
තිට්ඨතු සක්‍යා අද්ධමාසෝ ඉධ මම සාවකෝ දස රත්තින්දිවේ අප්පමත්තෝ ආතාපී පහිතත්තෝ විහරන්තෝ යථා මයානුසිට්ඨං තථා පටිපජ්ජමානෝ සතම්පි වස්සානි - සතම්පි වස්සසතානි - සතම්පි වස්සසහස්සානි - සතම්පි වස්සසතසහස්සානි ඒකන්ත සුඛපටිසංවේදී විහරෙය්‍ය, සෝ ච ඛ්වස්ස සකදාගාමී වා අනාගාමී වා අපණ්ණකං වා සෝතාපන්නෝ.
ශාක්‍යවරුනි, අඩ මසක් තිබේවා! මෙහිලා මාගේ ශ්‍රාවකයෙක් දස රෑ දහවලක් අප්‍රමාදී ව කෙලෙස් තවන වීර්යයෙන්, කාය ජීවිත දෙකෙහි අනපේක්ෂිත ව වාසය කරමින් මා විසින් යම් අයුරකින් අවවාද කරන ලද්දේ ද, ඒ අයුරින් ම පිළිපදියි නම්, ඒ තැනැත්තා සියක් වසක් ද, දස දහසක් ද, සිය දහස් වසක් ද, සියවස් සිය දහසක් ද ඒකාන්ත සැපයක් විඳිමින් වාසය කරන්නේ ය. එමෙන් ම ඔහු සකදාගාමී වූ කෙනෙක් හෝ අනාගාමී වූ කෙනෙක් හෝ වෙයි. නොවැරදීම සෝවාන් හෝ වෙයි.
තිට්ඨතු සක්ක්‍යා දස රත්තින්දිවා. ඉධ මම සාවකෝ නව රත්තින්දිවේ - අට්ඨ රත්තින්දිවේ - සත්ත රත්තින්දිවේ - ඡ රත්තින්දිවේ - පඤ්ච රත්තින්දිවේ - චත්තාරෝ රත්තින්දිවේ - තයෝ රත්තින්දිවේ - ද්වෝ රත්තින්දිවේ - ඒකං රත්තින්දිවං අප්පමත්තෝ ආතාපී පහිතත්තෝ විහරන්තෝ යථා මයානුසිට්ඨං තථා පටිපජ්ජමානෝ සතම්පි වස්සානි - සතම්පි වස්සසතානි - සතම්පි වස්සසහස්සානි සතම්පි වස්සසතසහස්සානි ඒකන්ත සුඛපටිසංවේදී විහරෙය්‍ය,
සෝ ච ඛ්වස්ස සකදාගාමී වා අනාගාමී වා අපණ්ණකං වා සෝතාපන්නෝ.
ශාක්‍යවරුනි, දස රෑ දහවලක් තිබේවා! මෙහිලා මාගේ ශ්‍රාවකයෙක් රෑ දහවල් නවයක් ….(පෙ)…. රෑ දහවල් අටක් ….(පෙ)…. රෑ දහවල් සතක් ….(පෙ)…. රෑ දහවල් හයක් ….(පෙ)…. රෑ දහවල් පහක් ….(පෙ)…. රෑ දහවල් සතරක් ….(පෙ)…. රෑ දහවල් තුනක් ….(පෙ)…. රෑ දහවල් දෙකක් ….(පෙ)…. එක් රෑ දහවලක් අප්‍රමාදී ව කෙලෙස් තවන වීර්යයෙන්, කාය ජීවිත දෙකෙහි අනපේක්ෂිත ව වාසය කරමින් මා විසින් යම් අයුරකින් අවවාද කරන ලද්දේ ද, ඒ අයුරින් ම පිළිපදියි නම්, ඒ තැනැත්තා සියක් වසක් ද, දස දහසක් ද, සිය දහස් වසක් ද, සියවස් සිය දහසක් ද ඒකාන්ත සැපයක් විඳිමින් වාසය කරන්නේ ය. එමෙන් ම ඔහු සකදාගාමී වූ කෙනෙක් හෝ අනාගාමී වූ කෙනෙක් හෝ වෙයි. නොවැරදීම සෝවාන් හෝ වෙයි.
තේසං වෝ සක්‍යා අලාභා, තේසං දුල්ලද්ධං, යේ තුම්හේ ඒවං සෝකසභයේ ජීවිතේ මරණසභයේ ජීවිතේ අප්පේකදා අට්ඨංගසමන්නාගතං උපෝසථං උපවසථ, අප්පේකදා න උපවසථාති.
ශාක්‍යවරුනි, එය ඔබට අලාභයෙක් ම ය. එය ඔබට නපුරු ලැබීමෙක් ම ය. මෙබඳු වූ ශෝක භය සහිත ජීවිතයක් ඇති කල්හී, මරණ භය සහිත ජීවිතයක් ඇති කල්හී, ඇතැම් දිනෙක පමණක් අෂ්ටාංග උපෝසථ සිල් සමාදන් වූවාහු ය. ඇතැම් දිනෙක සමාදන් නොවූවාහු ය.”
ඒතේ මයං භන්තේ අජ්ජතග්ගේ අට්ඨංගසමන්නාගතං උපෝසථං උපවසිස්සාමාති.
“ස්වාමීනී, ඒ අපි අද පටන් අෂ්ටාංග උපෝසථ සීලය සමාදන් ව වසන්නෙමු.”
සාදු! සාදු!! සාදු!!!
සක්‍ය සූත්‍රය නිමා විය.
