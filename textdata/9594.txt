අංගුත්තර නිකාය
පඤ්චක නිපාතෝ
5.2.5.7. තතිය අකුප්ප සුත්තං
5.2.5.7. නොසැලීම ගැන වදාළ තෙවෙනි දෙසුම
(සාවත්ථිනිදානං:)
සැවැත් නුවර දී ය …..
පඤ්චහි භික්ඛවේ ධම්මේහි සමන්නාගතෝ භික්ඛු ආනාපානසතිං භාවෙන්තෝ න චිරස්සේව අකුප්පං පටිවිජ්ඣති. කතමේහි පඤ්චහි:
මහණෙනි, පස් කරුණකින් සමන්විත වූ භික්ෂුව අනාපානසති භාවනාව වඩන්නේ සුළු කලකින් ම අකෝප්‍ය වූ අරහත්වය අවබෝධ කරන්නේ ය. ඒ කවර කරුණු පසකින් ද යත්;
ඉධ භික්ඛවේ භික්ඛු අප්පට්ඨෝ හෝති අප්පකිච්චෝ සුභරෝ සුසන්තෝසෝ ජීවිතපරික්ඛාරේසු. අප්පාහාරෝ හෝති අනෝදරිකත්තං අනුයුත්තෝ. අප්පමිද්ධෝ හෝති ජාගරියං අනුයුත්තෝ. යායං කථා ආභිසල්ලේඛිකා චේතෝවිවරණසප්පායා-සෙය්‍යථීදං? අප්පිච්ඡකථා ....(පෙ).... ඒවරූපාය කථාය නිකාමලාභී හෝති අකිච්ඡලාභී අකසිරලාභී. යථාවිමුත්තං චිත්තං පච්චවෙක්ඛති.
මහණෙනි, මෙහිලා භික්ෂුව අල්ප දෙයින් යුක්ත වූයේ වෙයි. අල්ප කටයුතු ඇත්තේ වෙයි. පහසුවෙන් පෝෂණය කළ හැක්කේ වෙයි. ජීවත් වීමට ලැබෙන දේ කෙරෙහි හොඳින් සංතෝෂ වන්නේ වෙයි.
අල්පාහාර ඇත්තේ වෙයි. කුස පිරී යන තෙක් ම ආහාර නොගන්නේ වෙයි.
අල්ප නින්ද ඇත්තේ වෙයි. නිදි වැරීමෙහි යුක්ත වූයේ වෙයි.
කෙලෙස් ගැලවී යන, දහම් මගට රුකුල් දෙන යම් ඒ කථාවන් ඇද්ද, එනම්, තම ගුණ ප්‍රකට නොකිරීම ගැන කථාව, ….(පෙ)…. මෙබඳු වූ කථාවන් කැමති සේ ලබන්නේ වෙයි. සුව සේ, බොහෝ සෙයින් ලබන්නේ වෙයි.
සිත විමුක්තියට පත් වූයේ යම් අයුරින් ද එය ප්‍රත්‍යවේක්ෂා කරයි.
ඉමේහි ඛෝ භික්ඛවේ පඤ්චහි ධම්මේහි සමන්නාගතෝ භික්ඛු ආනාපානසතිං භාවෙන්තෝ න චිරස්සේව අකුප්පං පටිවිජ්ඣතී’ති.
මහණෙනි, මේ පස් කරුණෙන් සමන්විත වූ භික්ෂුව අනාපානසති භාවනාව වඩන්නේ සුළු කලකින් ම අකෝප්‍ය වූ අරහත්වය අවබෝධ කරන්නේ ය.
සාදු! සාදු!! සාදු!!!
තතිය අකුප්ප සූත්‍රය නිමා විය.
