සංයුත්ත නිකාය
මහා වග්ගෝ
1.3.7. කුම්භ සුත්තං
1.3.7. කළය උපමා කොට වදාළ දෙසුම
සාවත්ථියං....
සැවැත් නුවර දී ය …..
සෙය්‍යථාපි භික්ඛවේ, කුම්භෝ අනාධාරෝ සුප්පවත්තියෝ හෝති, සාධාරෝ දුප්පවත්තියෝ හෝති. ඒවමේව ඛෝ භික්ඛවේ, චිත්තං අනාධාරං සුප්පවත්තියං හෝති. සාධාරං දුප්පවත්තියං හෝති. කෝ ච භික්ඛවේ, චිත්තස්ස ආධාරෝ, අයමේව අරියෝ අට්ඨංගිකෝ මග්ගෝ, සෙය්‍යථිදං: සම්මාදිට්ඨි ....(පෙ).... සම්මාසමාධි. අයං වුච්චති චිත්තස්ස ආධාරෝ. සෙය්‍යථාපි භික්ඛවේ, කුම්භෝ අනාධාරෝ සුප්පවත්තියෝ හෝති, සාධාරෝ දුප්පවත්තියෝ හෝති, ඒවමේව ඛෝ භික්ඛවේ, චිත්තං අනාධාරං සුප්පවත්තියං හෝති, සාධාරං දුප්පවත්තියං හෝතීති.
යම් සේ මහණෙනි, ආධාරකයක් නොමැති ව තිබෙන කළය පහසුවෙන් පෙරළිය හැක්කේ වෙයි ද, ආධාරකයක් මත තිබෙන කළය පහසුවෙන් පෙරළිය නොහැක්කේ වෙයි ද, එසෙයින් ම මහණෙනි, ආධාරකයක් රහිත වූ සිත පහසුවෙන් පෙරළිය හැක්කේ වෙයි. ආධාරකයක් සහිත වූ සිත පහසුවෙන් පෙරළිය නොහැක්කේ වෙයි. මහණෙනි, සිතට ඇති ආධාරකය කුමක් ද? ඒ මේ ආර්ය අෂ්ටාංගික මාර්ගය ම ය. එනම් නිවැරදි දෘෂ්ටිය ය ….(පෙ)…. නිවැරදි චිත්තේකාග්‍රතාවය ය. මහණෙනි, මෙය සිතට ඇති ආධාරකය යැයි කියනු ලැබේ.
යම් සේ මහණෙනි, ආධාරකයක් නොමැති ව තිබෙන කළය පහසුවෙන් පෙරළිය හැක්කේ වෙයි ද, ආධාරකයක් මත තිබෙන කළය පහසුවෙන් පෙරළිය නොහැක්කේ වෙයි ද, එසෙයින් ම මහණෙනි, ආධාරකයක් රහිත වූ සිත පහසුවෙන් පෙරළිය හැක්කේ වෙයි. ආධාරකයක් සහිත වූ සිත පහසුවෙන් පෙරළිය නොහැක්කේ වෙයි.
සාදු! සාදු!! සාදු!!!
කුම්භ සූත්‍රය නිමා විය.
