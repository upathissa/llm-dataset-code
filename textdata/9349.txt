අංගුත්තර නිකාය
පඤ්චක නිපාතෝ
5.1.3.4. දුස්සීල සුත්තං
5.1.3.4. දුස්සීල බව ගැන වදාළ දෙසුම
දුස්සීලස්ස භික්ඛවේ සීලවිපන්නස්ස හතූපනිසෝ හෝති සම්මාසමාධි. සම්මාසමාධිම්හි අසති සම්මාසමාධිවිපන්නස්ස හතූපනිසං හෝති යථාභූත ඤාණදස්සනං. යථාභූතඤාණදස්සනේ අසති යථාභූත ඤාණදස්සනවිපන්නස්ස හතූපනිසෝ හෝති නිබ්බිදාවිරාගෝ. නිබ්බිදාවිරාගේ අසති නිබ්බිදාවිරාග විපන්නස්ස හතූපනිසං හෝති විමුත්තිඤාණදස්සනං.
මහණෙනි, සීලයෙන් තොර වූ දුසිල් තැනැත්තා හට සම්මා සමාධිය යනු නැසී ගිය හේතු සම්පත් ඇති දෙයකි. සම්මා සමාධිය නැති කල්හී සම්මා සමාධියෙන් තොර ව වසන්නහුට යථාභූත ඥාන දර්ශනය යනු නැසී ගිය හේතු සම්පත් ඇති දෙයකි. යථාභූත ඥාන දර්ශනය නැති කල්හී යථාභූත ඥාන දර්ශයෙන් තොර ව වසන්නහුට අවබෝධයෙන් ම එපා වීම ත්, නොඇලීම ත් යනු නැසී ගිය හේතු සම්පත් ඇති දෙයකි. නිබ්බිදා විරාගය නැති කල්හී නිබ්බිදා විරාගයෙන් තොර ව වසන්නහුට විමුක්ති ඥාන දර්ශනය යනු නැසී ගිය හේතු සම්පත් ඇති දෙයකි.
සෙය්‍යථාපි භික්ඛවේ රුක්ඛෝ සාඛාපලාසවිපන්නෝ, තස්ස පපටිකා’පි න පාරිපූරිං ගච්ඡති. තචෝ’පි ....(පෙ).... ඵෙග්ගු’ පි ....(පෙ).... සාරෝ’පි න පාරිපූරිං ගච්ඡති.
ඒවමේව ඛෝ භික්ඛවේ දුස්සීලස්ස සීලවිපන්නස්ස හතූපනිසෝ හෝති සම්මාසමාධි ....(පෙ).... විමුත්තිඤාණදස්සනං.
මහණෙනි, එය මෙබඳු දෙයකි. අතුපතරින් හා කොළ දළුවලින් තොර වූ වෘක්ෂයක් තිබෙන්නේ යම් පරිදි ද, එකල්හී ඒ වෘක්ෂයෙහි පොතු ත් වැඩීමට නොයයි. සිවිය ත් වැඩීමට නොයයි. එළය ත් වැඩීමට නොයයි. අරටුව ත් වැඩීමට නොයයි. එසෙයින් ම මහණෙනි, සීලයෙන් තොර වූ දුසිල් තැනැත්තා හට සම්මා සමාධිය යනු නැසී ගිය හේතු සම්පත් ඇති දෙයකි. ….(පෙ)…. විමුක්ති ඥාන දර්ශනය යනු නැසී ගිය හේතු සම්පත් ඇති දෙයකි.
සීලවතෝ භික්ඛවේ සීලසම්පන්නස්ස උපනිස්සයසම්පන්නෝ හෝති සම්මාසමාධි. සම්මාසමාධිම්හි සති සම්මාසමාධිසම්පන්නස්ස උපනිස්සය සම්පන්නං හෝති යථාභූතඤාණදස්සනං. යථාභූතඤාණදස්සනේ සති යථාභූතඤාණදස්සනසම්පන්නස්ස උපනිස්සයසම්පන්නෝ හෝති නිබ්බිදා විරාගෝ. නිබ්බිදාවිරාගේ සති නිබ්බිදාවිරාගසම්පන්නස්ස උපනිස්සයසම්පන්නං හෝති විමුත්තිඤාණදස්සනං.
මහණෙනි, සීලයෙන් යුක්ත වූ සිල්වත් තැනැත්තා හට සම්මා සමාධිය යනු හේතු සම්පත් ඇති දෙයකි. සම්මා සමාධිය ඇති කල්හී සම්මා සමාධියෙන් යුක්ත ව වසන්නහුට යථාභූත ඥාන දර්ශනය යනු හේතු සම්පත් ඇති දෙයකි. යථාභූත ඥාන දර්ශනය ඇති කල්හී යථාභූත ඥාන දර්ශයෙන් යුක්ත ව වසන්නහුට අවබෝධයෙන් ම එපා වීම ත්, නොඇලීම ත් යනු හේතු සම්පත් ඇති දෙයකි. නිබ්බිදා විරාගය ඇති කල්හී නිබ්බිදා විරාගයෙන් යුක්ත ව වසන්නහුට විමුක්ති ඥාන දර්ශනය යනු හේතු සම්පත් ඇති දෙයකි.
සෙය්‍යථා’පි භික්ඛවේ රුක්ඛෝ සාඛාපලාසසම්පන්නෝ, තස්ස පපටිකා’පි පාරිපූරිං ගච්ඡති. තචෝපි පාරිපූරිං ගච්ඡති. ඵෙග්ගුපි පාරිපූරිං ගච්ඡති. සාරෝ’පි පාරිපූරිං ගච්ඡති.
ඒවමේව ඛෝ භික්ඛවේ සීලවතෝ සීලසම්පන්නස්ස උපනිස්සයසම්පන්නෝ හෝති සම්මාසමාධි ....(පෙ).... විමුත්තිඤාණදස්සනන්ති.
මහණෙනි, එය මෙබඳු දෙයකි. අතුපතරින් හා කොළ දළුවලින් යුක්ත වූ වෘක්ෂයක් තිබෙන්නේ යම් පරිදි ද, එකල්හී ඒ වෘක්ෂයෙහි පොතු ත් වැඩීමට යයි. සිවිය ත් වැඩීමට යයි. එළය ත් වැඩීමට යයි. අරටුව ත් වැඩීමට යයි. එසෙයින් ම මහණෙනි, සීලයෙන් යුක්ත වූ සිල්වත් තැනැත්තා හට සම්මා සමාධිය යනු හේතු සම්පත් ඇති දෙයකි. ….(පෙ)…. විමුක්ති ඥාන දර්ශනය යනු හේතු සම්පත් ඇති දෙයකි.
සාදු! සාදු!! සාදු!!!
දුස්සීල සූත්‍රය නිමා විය.
