සංයුත්ත නිකාය
සගාථ වග්ගෝ
2.1.2. දුතිය කස්සප සුත්තං
2.1.2. කස්සප දිව්‍යපුත්‍රයාගේ අදහස අනුමත කොට වදාළ දෙවෙනි දෙසුම
සාවත්‌ථියං...
සැවැත් නුවර ජේතවනාරාමයේදී .........................
ඒකමන්‌තං ඨිතෝ ඛෝ කස්‌සපෝ දේවපුත්‌තෝ භගවතෝ සන්‌තිකේ ඉමං ගාථං අභාසි.
එකත්පස්ව සිටි කස්සප දිව්‍යපුත්‍රයා භාග්‍යවතුන් වහන්සේ සමීපයේ මේ ගාථාව පැවසුවා.
භික්‌ඛු සියා ඣායී විමුත්‌තචිත්‌තෝ ආකංඛේ චේ හදයස්‌සානුපත්‌තිං
ලෝකස්‌ස ඤත්‌වා උදයබ්‌බයඤ්‌ච සුචේතසෝ අනිස්‌සිතෝ තදානිසංසෝති
“ඉතින් භික්‍ෂුව තමන්ගේ හදවතේ ශාන්තිය ඇති කරවන උතුම් අරහත්වයට කැමති නම් ධ්‍යාන වඩන්න ඕන. විමුක්ති සිතක් ඇති කරගන්න ඕන. ලෝකයේ හටගැනීමත්, නැතිවීමත් අවබෝධ කරන්න ඕන. සිත මනාකොට පිහිටුවා ගන්න ඕන. ‘මම, මාගේය’ යන හැඟීමෙන් තොරව ඉන්න ඕන. එතකොට අරහත් ඵලය නැමැති ආනිසංසය ලබාගන්න පුළුවනි.”
සාදු! සාදු!! සාදු!!!
