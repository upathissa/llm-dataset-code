අංගුත්තර නිකාය
චතුක්ක නිපාතෝ
4.3.3.8. දුතිය තථාගත අච්ඡරිය සුත්තං
4.3.3.8. තථාගත බුදුරජුන්ගේ අසිරිමත් බව ගැන වදාළ දෙවෙනි දෙසුම
තථාගතස්ස භික්ඛවේ අරහතෝ සම්මාසම්බුද්ධස්ස පාතුභාවා චත්තාරෝ අච්ඡරියා අබ්භුතා ධම්මා පාතුභවන්ති. කතමේ චත්තාරෝ?
මහණෙනි, තථාගත අරහත් සම්මා සම්බුදුරජුන්ගේ පහළ වීමෙන් ආශ්චර්ය වූ ත්, අද්භූත වූ ත් සතර ධර්මයක් පහළ වෙති. ඒ කවර සතරක් ද යත්;
ආලයාරාමා භික්ඛවේ පජා ආලයරතා ආලයසම්මුදිතා සා තථාගතේන අනාලයේ ධම්මේ දේසියමානේ සුස්සූසති. සෝතං ඕදහති. අඤ්ඤාචිත්තං උපට්ඨාපේති.
තථාගතස්ස භික්ඛවේ අරහතෝ සම්මාසම්බුද්ධස්ස පාතුභාවා අයං පඨමෝ අච්ඡරියෝ අබ්භුතෝ ධම්මෝ පාතුභවති.
1. මහණෙනි, මේ ලෝක ප්‍රජාව තෘෂ්ණාව තුළ වාසය කරයි. තෘෂ්ණාවෙහි ඇලී සිටියි. තෘෂ්ණාවෙන් සතුටු වෙමින් සිටියි. එනමුදු තථාගතයන් විසින් තෘෂ්ණාව දුරු කරන ධර්මය දේශනා කරන කල්හී එය අසනු කැමති වෙයි. සවන් යොමා අසයි. එය අවබෝධ කිරීමට සිත පිහිටුවා ගනියි. මහණෙනි, තථාගත අරහත් සම්මා සම්බුදුරජුන්ගේ පහළ වීමෙන් මේ පළමු වෙනි ආශ්චර්ය අද්භූත ධර්මය පහළ වෙයි.
මානාරාමා භික්ඛවේ පජා මානරතා මානසම්මුදිතා. සා තථාගතේන මානවිනයේ ධම්මේ දේසියමානේ සුස්සූසති. සෝතං ඕදහති. අඤ්ඤාචිත්තං උපට්ඨපේති.
තථාගතස්ස භික්ඛවේ අරහතෝ සම්මාසම්බුද්ධස්ස පාතුභාවා අයං දුතියෝ අච්ඡරියෝ අබ්භුතෝ ධම්මෝ පාතුභවති.
2. මහණෙනි, මේ ලෝක ප්‍රජාව මාන්නය තුළ වාසය කරයි. මාන්නයෙහි ඇලී සිටියි. මාන්නයෙන් සතුටු වෙමින් සිටියි. එනමුදු තථාගතයන් විසින් මාන්නය දුරු කරන ධර්මය දේශනා කරන කල්හී එය අසනු කැමති වෙයි. සවන් යොමා අසයි. එය අවබෝධ කිරීමට සිත පිහිටුවා ගනියි. මහණෙනි, තථාගත අරහත් සම්මා සම්බුදුරජුන්ගේ පහළ වීමෙන් මේ දෙවෙනි ආශ්චර්ය අද්භූත ධර්මය පහළ වෙයි.
අනුපසමාරාමා භික්ඛවේ පජා අනුපසමරතා අනුපසමසම්මුදිතා. සා තථාගතේන ඕපසමිකේ ධම්මේ දේසියමානේ සුස්සූසති. සෝතං ඕදහති. අඤ්ඤා චිත්තං උපට්ඨපේති.
තථාගතස්ස භික්ඛවේ අරහතෝ සම්මාසම්බුද්ධස්ස පාතුභාවා අයං තතියෝ අච්ඡරියෝ අබ්භුතෝ ධම්මෝ පාතුභවති.
3. මහණෙනි, මේ ලෝක ප්‍රජාව නොසංසිඳීම තුළ වාසය කරයි. නොසංසිඳීමෙහි ඇලී සිටියි. නොසංසිඳීමෙන් සතුටු වෙමින් සිටියි. එනමුදු තථාගතයන් විසින් කෙලෙස් සංසිඳුවාලන ධර්මය දේශනා කරන කල්හී එය අසනු කැමති වෙයි. සවන් යොමා අසයි. එය අවබෝධ කිරීමට සිත පිහිටුවා ගනියි. මහණෙනි, තථාගත අරහත් සම්මා සම්බුදුරජුන්ගේ පහළ වීමෙන් මේ තෙවැනි ආශ්චර්ය අද්භූත ධර්මය පහළ වෙයි.
අවිජ්ජාගතා භික්ඛවේ පජා අණ්ඩභූතා පරියෝනද්ධා. සා තථාගතේන අවිජ්ජාවිනයේ ධම්මේ දේසියමානේ සුස්සූසති. සෝතං ඕදහති. අඤ්ඤා චිත්තං උපට්ඨපේති.
තථාගතස්ස භික්ඛවේ අරහතෝ සම්මාසම්බුද්ධස්ස පාතුභාවා අයං චතුත්ථෝ අච්ඡරියෝ අබ්භුතෝ ධම්මෝ පාතුභවති.
4. මහණෙනි, ලෝක ප්‍රජාව අවිද්‍යාවෙන් යුතු වූයේ ය. අවිද්‍යාව තුළ සිර වී ඇත්තේ ය. අවිද්‍යාවෙන් වෙලී ඇත්තේ ය. එනමුදු තථාගතයන් විසින් අවිද්‍යාව දුරු කරන ධර්මය දේශනා කරන කල්හී එය අසනු කැමති වෙයි. සවන් යොමා අසයි. එය අවබෝධ කිරීමට සිත පිහිටුවා ගනියි. මහණෙනි, තථාගත අරහත් සම්මා සම්බුදුරජුන්ගේ පහළ වීමෙන් මේ සිව් වෙනි ආශ්චර්ය අද්භූත ධර්මය පහළ වෙයි.
තථාගතස්ස භික්ඛවේ අරහතෝ සම්මාසම්බුද්ධස්ස පාතුභාවා ඉමේ චත්තාරෝ අච්ඡරියා අබ්භුතා ධම්මා පාතුභවන්තීති.
මහණෙනි, තථාගත අරහත් සම්මා සම්බුදුරජුන්ගේ පහළ වීමෙන් ආශ්චර්ය වූ ත්, අද්භූත වූ ත් මේ සතර ධර්මයෝ පහළ වෙති.
සාදු! සාදු!! සාදු!!!
දුතිය තථාගත අච්ඡරිය සූත්‍රය නිමා විය.
