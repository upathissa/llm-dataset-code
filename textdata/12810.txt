ඛුද්දක නිකාය
සුත්ත නිපාතෝ
7. තිස්ස - මෙත්තෙය්‍ය සුත්තං
7. තිස්ස - මෙත්තෙය්‍ය නිසා වදාළ දෙසුම
818.මේථුනමනුයුත්තස්ස (ඉච්චායස්මා තිස්සෝමෙත්තෙය්‍ය)
විඝාතං බ්‍රෑහි මාරිස
සුත්වාන තව සාසනං
විවේකේ සික්ඛිස්සාම සේ
(තිස්ස - මෙත්තෙය්‍ය)
යෙදෙනා විට මෛථුනයෙහි - ලැබෙනා දුක් කරදර ගැන
දැන ගන්නට රිසි වෙමු අපි - කියාදෙන්න නිදුකාණනි
අසමින් ඔබ ගේ එ වදන් - දැනගෙන මුනිඳුන්ගෙ සසුන්
හික්මෙන්නෙමු අපි සැමදෙන - විවේකයෙහි ඇලෙන සිතින්

819.මේථුනමනුයුත්තස්ස (මෙත්තෙය්‍යාති භගවා)
මුස්සතේවාපි සාසනං
මිච්ඡා ච පටිපජ්ජති
ඒතං තස්මිං අනාරියං
(භාග්‍යවතුන් වහන්සේ)
යෙදෙනා විට මෛථුනයේ - නොලැබී යනු ඇත ඔහු හට
සම්මා සම්බුදු සසුනක - ලැබෙන උතුම් වූ මගඵල
වරදට බැස ගත්ත කෙනා - ඔහු වේ මේ ලොව සිටිනා
ඔහු තුළ පවතින ඒ දොස - ළාමක අකුසලයක්මයි

820.ඒකෝ පුබ්බේ චරිත්වාන
මේථුනං යෝ නිසේවති
යානං හන්තං ව තං ලෝකේ
හීනමාහු පුථුජ්ජනං
යමෙක් කළින් පැවිදිව සිට - පසු කල එහි යෙදෙනා විට
යන මගතොට වැරදී ගිය - වාහනයක් බඳු වේ හේ
සිවුරු හැරපු ඒ පුහුදුන් - අය මෛථුනයෙහි යෙදෙනා
ළාමක වූ ජීවිතයට - වැටුනා යයි කියති ලොවේ

821.යසෝ කිත්තිඤ්ච යා පුබ්බේ
හායතේ වා පි තස්ස සා
ඒතම්පි දිස්වා සික්ඛේථ
මේථුනං විප්පහාතවේ
සිවුරෙ රැඳී සිටි කාලේ - ඔහු ජීවත් වුණ තාලේ
පැතිරුන කිත් යස රාවේ - සැණෙකින් සුළගේ පාවේ
දැක මේ අනතුර තිබෙනා - මෛථුනයෙන් ඇති කරනා
එයින් සදහටම මිදෙන්නට - ගනිව් සිතට හික්මෙන්නට

822.සංකප්පේහි පරේතෝ සෝ
කපණෝ විය ඣායති
සුත්වා පරේසං නිග්ඝෝසං
මංකු හෝති තථාවිධෝ
කාම හැඟුම් වලින් පිරුණ - සිතිවිල්ලට යටවුණ විට
ඔහු යළි යළි එය සිතමින් - ගෙවයි දිළින්දෙක් විලසින්
ඔහු ගත කරනා දිවියට - නින්දා බස් ලැබෙනා විට
කරබාගෙන සිටී එවිට - කිසිවක් කරගත නොහැකිව

823.අථ සත්ථානි කුරුතේ
පරවාදේහි චෝදිතෝ
ඒසඛ්වස්ස මහාගේධෝ
මෝසවජ්ජං පගාහති
නින්දා බස් ලැබෙනා විට - එයින් මිදෙන්නට සිතමින්
ගොතා නොයෙක් ලෙස බොරු බස් -අවියක් විලසින් දුසිරිත්
දොඩමින් හේ දෙයි පිළිතුරු - වධයක් ම ය එයත් ඔහුට

824.පණ්ඩිතෝති සමඤ්ඤාතෝ
ඒකචරියං අධිට්ඨිතෝ
අථාපි මේථුනේ යුත්තෝ
මන්දෝව පරිකිස්සති
හුදෙකලාවේ දැඩි සිතකින් - සිල්වත් වී වසනා කල
පැතිර ගියේ ඔහුගේ ගුණ - නැණවත් උතුමෙක් යයි ලොව
එහෙත් සිවුරු හැර පසු කල - මෛථුනයේ යෙදෙනා විට
කෙලෙසී යයි ඔහු හැම ලෙස - ලොවේ මෝඩයෙක් විලසට

825.ඒතමාදීනවං ඤත්වා
මුනි පුබ්බාපරේ ඉධ
ඒකචරියං දළ්හං කයිරා
න නිසේවේථ මේථුනං
පෙර ගත කළ පැවිදි සැපත - පසුව ලැබෙන ගිහි දුක දැක
හොඳින් හැඳින මේ කරදර - මුනිවරු දිවි ගෙවත් තනිව
දැඩි හිතකින් හුදෙකලාව - දැනගෙන සදහම් කලාව
මෛථුනයේ නොම යෙදෙමින් - සුරකිති උත්තම බඹසර

826.විවේකං යේව සික්ඛේථ
ඒතදරියානමුත්තමං
න තේන සෙට්ඨෝ මඤ්ඤේථ
ස වේ නිබ්බානසන්තිකේ
අරහත් මුනිවරු තුළ ඇති - උතුම් විවේකය ලබන්ට
තම සිත එහි පිහිටුවමින් - හික්මෙන හැටි සිතට ගන්ට
එනිසා ලොකුවට ඉහළින් - නොසිතා ඒ ගැන කිසිවිට
සදහම් තුළ හැසිරෙන අය - අමා නිවන් සුව අසළය

827.රිත්තස්ස මුනිනෝ චරතෝ
කාමේසු අනපෙක්ඛිනෝ
ඕඝතිණ්ණස්ස පිහයන්ති
කාමේසු ගථිතා පජාති
හැම දොස් බැහැරට කරමින් - සසුන් පිළිවෙතේ යෙදෙමින්
කාමයන්ද නොම සිතමින් - ගෙවයි එයා සිත සතුටින්
කෙලෙස් වතුර තරණය කළ - අරහත් මුනි උතුමන් ගැන
කාමෙන් මුසපත් වී ගිය - ලෝ වැස්සන් හරි කැමතිය

තිස්සමෙත්තෙය්‍ය සුත්තං නිට්ඨිතං.
තිස්සමෙත්තෙය්‍ය නිසා වදාළ දෙසුම නිමා විය.
සාදු! සාදු!! සාදු!!!
