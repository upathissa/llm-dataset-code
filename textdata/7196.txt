සංයුත්ත නිකාය
මහා වග්ගෝ
11.6.11. වේපුල්ල සුත්තං
11.6.11. විපුල බව ගැන වදාළ දෙසුම
මහණෙනි, මේ සතරක් වූ ධර්මයෝ වැඩූ විට, බහුල ව ප්‍රගුණ කරගත් විට ප්‍රඥා විපුලත්වය පිණිස පවතියි. ඒ කවර සතරක් ද යත්; සත්පුරුෂයන් ඇසුරු කිරීම ය. සද්ධර්ම ශ්‍රවණය ය. යෝනිසෝ මනසිකාරය ය. ධර්මානුධර්ම ප්‍රතිපදාව ය. මහණෙනි, මේ වනාහී වැඩූ විට, බහුල ව ප්‍රගුණ කරගත් විට ප්‍රඥා විපුලත්වය පිණිස පවතින සතරක් වූ ධර්මයෝ ය.
සාදු! සාදු!! සාදු!!!
වේපුල්ල සූත්‍රය නිමා විය.
සයවෙනි සප්පඤ්ඤ වර්ගය අවසන් විය.
එහි පිළිවෙල උද්දානයයි :
සගාථක සූත්‍රය, වස්සංවුත්ථ සූත්‍රය, ධම්මදින්න සූත්‍රය, ගිලාන සූත්‍රය, ඵල සූත්‍ර සතර, පටිලාභ සූත්‍රය, වුඩ්ඪි සූත්‍රය සහ වේපුල්ල සූත්‍රය වශයෙන් සූත්‍ර එකොලොසකි.
