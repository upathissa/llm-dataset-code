අංගුත්තර නිකාය
අට්ඨක නිපාතෝ
8.1.2.9. පහාරාද සුත්තං
8.1.2.9. පහාරාද අසුරේන්ද්‍රයාට වදාළ දෙසුම
ඒකං සමයං භගවා වේරඤ්ජායං විහරති නළේරු පුචිමන්ද මූලේ. අථ ඛෝ පහාරාදෝ අසුරින්දෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං අට්ඨාසි. ඒකමන්තං ඨිතං ඛෝ පහාරාදං අසුරින්දං භගවා ඒතදවෝච: අපි පන පහාරාද, අසුරා මහාසමුද්දේ අභිරමන්තීති.
එක් සමයක භාග්‍යවතුන් වහන්සේ වේරඤ්ජාවෙහි නළේරු නම් කොහොඹ රුක් සෙවණෙහි වැඩහුන් සේක. එකල්හී පහාරාද අසුරේන්ද්‍රයා භාග්‍යවතුන් වහන්සේ වෙත පැමිණියේ ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව සිට ගත්තේ ය. එකත්පස් ව සිටි පහාරාද අසුරේන්ද්‍රයාට භාග්‍යවතුන් වහන්සේ මෙය වදාළ සේක.
“පහාරාදයෙනි, අසුරයෝ මහා සමුද්‍රයෙහි සිත් අලවා වසත් ද?”
අභිරමන්ති භන්තේ, අසුරා මහාසමුද්දේති:
“ස්වාමිනී, අසුරයෝ මහා සමුද්‍රයෙහි සිත් අලවා ගෙන සිටිති.”
කති පන පහාරාද, මහාසමුද්දේ අච්ඡරියා අබ්භුතා ධම්මා යේ දිස්වා දිස්වා අසුරා මහාසමුද්දේ අභිරමන්තීති.
“පහාරාදයෙනි, මහා සයුරෙහි ඇති කොතෙක් වූ ආශ්චර්ය අද්භූත ධර්මයන් දැක දැක ද අසුරයෝ මහා සමුද්‍රයෙහි සිත් අලවා වසන්නේ?”
අට්ඨ භන්තේ, මහාසමුද්දේ අච්ඡරියා අබ්භුතා ධම්මා යේ දිස්වා දිස්වා අසුරා මහාසමුද්දේ අභිරමන්ති කතමේ අට්ඨ?:
“ස්වාමීනී, මහා සමුද්‍රයෙහි ආශ්චර්ය වූ ත්, අද්භූත වූ ත් ධර්මයන් අටක් ඇත්තේ ය. එය දැක දැක අසුරයෝ මහා සමුද්‍රයෙහි සිත් අලවා වසති. ඒ කවර අටක් ද යත්;
1. මහාසමුද්දෝ භන්තේ, අනුපුබ්බනින්නෝ අනුපුබ්බපෝණෝ අනුපුබ්බපබ්භාරෝ න ආයතකේනේව පපාතෝ. යම්පි භන්තේ, මහාසමුද්දෝ අනුපුබ්බනින්නෝ අනුපුබ්බපෝණෝ අනුපුබ්බපබ්භාරෝ න ආයතකේනේව පපාතෝ, අයං භන්තේ, මහාසමුද්දේ පඨමෝ අච්ඡරියෝ අබ්භුතෝ ධම්මෝ යං දිස්වා දිස්වා අසුරා මහාසමුද්දේ අභිරමන්ති.
1. ස්වාමීනී, මහා සමුද්‍රය අනුපිළිවෙලින් ගැඹුරු වෙයි. අනුපිළිවෙලින් යටට නැමුණේ වෙයි. අනුපිළිවෙලින් ඉදිරියට බර වූයේ වෙයි. පටන් ගත් තැන ම ප්‍රපාතය නොවෙයි. ස්වාමීනී, යම් හෙයකින් මහා සමුද්‍රය අනුපිළිවෙලින් ගැඹුරු වෙයි ද, අනුපිළිවෙලින් යටට නැමුණේ වෙයි ද, අනුපිළිවෙලින් ඉදිරියට බර වූයේ වෙයි ද, පටන් ගත් තැන ම ප්‍රපාතය නොවෙයි ද, ස්වාමීනී, මෙය මහා සමුද්‍රයෙහි ඇති පළමු ආශ්චර්ය අද්භූත කරුණ යි. මෙය දැක දැක අසුරයෝ මහා සමුද්‍රයෙහි සිත් අලවා වසති.
2. පුන ච පරං භන්තේ, මහාසමුද්දෝ ඨිතධම්මෝ වේලං නාතිවත්තති. යම්පි භන්තේ, මහා සමුද්දෝ ඨිතධම්මෝ වේලං නාතිවත්තති, අයං භන්තේ, මහාසමුද්දේ දුතියෝ අච්ඡරියෝ අබ්භුතෝ ධම්මෝ යං දිස්වා දිස්වා අසුරා මහාසමුද්දේ අභිරමන්ති.
2. තව ද ස්වාමීනි, මහා සමුද්‍රය පිහිටි ස්වභාවය ඇත්තේ වෙරළ ඉක්මවා නොයයි. ස්වාමීනී, යම් හෙයකින් මහා සමුද්‍රය පිහිටි ස්වභාවය ඇත්තේ වෙරළ ඉක්මවා නොයයි ද, ස්වාමීනී, මෙය මහා සමුද්‍රයෙහි ඇති දෙවෙනි ආශ්චර්ය අද්භූත කරුණ යි. මෙය දැක දැක අසුරයෝ මහා සමුද්‍රයෙහි සිත් අලවා වසති.
3. පුන ච පරං භන්තේ, මහාසමුද්දෝ න මතේන කුණපේන සංවසති, යං හෝති මහාසමුද්දේ මතං කුණපං තං ඛිප්පංයේව තීරං වාහේති, ථලං උස්සාදේති යම්පි භන්තේ, මහාසමුද්දෝ න මතේන කුණපේන සංවසති. යං හෝති මහාසමුද්දේ මතං කුණපං තං ඛිප්පං යේව තීරං වාහේති, ථලං උස්සාදේති. අයං භන්තේ, මහාසමුද්දේ තතියෝ අච්ඡරියෝ අබ්භුතෝ ධම්මෝ යං දිස්වා දිස්වා අසුරා මහාසමුද්දේ අභිරමන්ති.
3. තව ද ස්වාමීනී, මහා සමුද්‍රය මළකුණු සමඟ වාසය නොකරයි. මහා සමුද්‍රයෙහි යම් මළකුණක් ඇද්ද, එය වහා ම රළ පහරින් ගොඩට ගසයි. ගොඩබිමට නංවයි. ස්වාමීනී, යම් හෙයකින් මහා සමුද්‍රය මළකුණු සමඟ වාසය නොකරයි ද, මහා සමුද්‍රයෙහි යම් මළකුණක් ඇද්ද, එය වහා ම රළ පහරින් ගොඩට ගසයි ද, ගොඩබිමට නංවයි ද, ස්වාමීනී, මෙය මහා සමුද්‍රයෙහි ඇති තුන්වෙනි ආශ්චර්ය අද්භූත කරුණ යි. මෙය දැක දැක අසුරයෝ මහා සමුද්‍රයෙහි සිත් අලවා වසති.
4. පුන ච පරං භන්තේ, යා කාචි මහානදියෝ, සෙය්‍යථීදං: ගංගා, යමුනා, අචිරවතී, සරභූ, මහී, තා මහා සමුද්දං පත්වා ජහන්ති පුරිමානි නාමගොත්තානි, මහාසමුද්දොත්වේව සංඛං ගච්ඡන්ති. යම්පි භන්තේ, යා කාචි මහානදියෝ සෙය්‍යථීදං ගංගා යමුනා අචිරවතී සරභූ මහී තා මහාසමුද්දං පත්වා ජහන්ති පුරිමානි නාමගොත්තානි, මහාසමුද්දොත්වේව සංඛං ගච්ඡන්ති. අයං භන්තේ මහාසමුද්දේ චතුත්ථෝ අච්ඡරියෝ අබ්භුතෝ ධම්මෝ, යං දිස්වා දිස්වා අසුරා මහාසමුද්දේ අභිරමන්ති.
4. තව ද ස්වාමීනී, යම්කිසි මහා නදීහු වෙත් ද, එනම්; ගංගා, යමුනා, අචිරවතී, සරභූ, මහී යනුවෙනි. ඒ මහා ගංගා මහා සමුද්‍රයට පැමිණ ඒවායෙහි පැරණි නම් ගොත් අත්හරියි. මහා සමුද්‍රය යන නාමයට යයි. ස්වාමීනී, යම් හෙයකින් යම්කිසි මහා නදීහු වෙත් ද, එනම්; ගංගා, යමුනා, අචිරවතී, සරභූ, මහී යනුවෙනි. ඒ මහා ගංගා මහා සමුද්‍රයට පැමිණ ඒවායෙහි පැරණි නම් ගොත් අත්හරියි ද, මහා සමුද්‍රය යන නාමයට යයි ද, ස්වාමීනී, මෙය මහා සමුද්‍රයෙහි ඇති සිව්වෙනි ආශ්චර්ය අද්භූත කරුණ යි. මෙය දැක දැක අසුරයෝ මහා සමුද්‍රයෙහි සිත් අලවා වසති.
5. පුන ච පරං භන්තේ, යා ච ලෝකේ සවන්තියෝ මහාසමුද්දං අප්පෙන්ති, යා ච අන්තලික්ඛා ධාරා පපතන්ති, න තේන මහාසමුද්දස්ස ඌනත්තං වා පූරත්තං වා පඤ්ඤායති, යම්පි භන්තේ, යා ච ලෝකේ සවන්තියෝ මහාසමුද්දං අප්පෙන්ති, යා ච අන්තලික්ඛා ධාරා පපතන්ති, න තේන මහාසමුද්දස්ස ඌනත්තං වා පූරත්තං වා පඤ්ඤායති, අයං භන්තේ, මහාසමුද්දේ පඤ්චමෝ අච්ඡරියෝ අබ්භුතෝ ධම්මෝ යං දිස්වා දිස්වා අසුරා මහා සමුද්දේ අභිරමන්ති.
5. තව ද ස්වාමීනී, ලෝකයෙහි යම් බඳු කුඩා මහත් ගංගාවෝ මහා සමුද්‍රයට පිවිසෙත් ද, අහසින් යම් වැසි ධාරාවෝ වැටෙත් ද, එයින් මහා සමුද්‍රයෙහි අඩු බවක් හෝ පිරුණු බවක් හෝ නොපෙනෙයි. ස්වාමීනී, යම් හෙයකින් ලෝකයෙහි යම් බඳු කුඩා මහත් ගංගාවෝ මහා සමුද්‍රයට පිවිසෙත් ද, අහසින් යම් වැසි ධාරාවෝ වැටෙත් ද, එයින් මහා සමුද්‍රයෙහි අඩු බවක් හෝ පිරුණු බවක් හෝ නොපෙනෙයි ද, ස්වාමීනී, මෙය මහා සමුද්‍රයෙහි ඇති පස්වෙනි ආශ්චර්ය අද්භූත කරුණ යි. මෙය දැක දැක අසුරයෝ මහා සමුද්‍රයෙහි සිත් අලවා වසති.
6. පුන ච පරං භන්තේ, මහාසමුද්දෝ ඒකරසෝ ලෝණරසෝ, යම්පි භන්තේ, මහාසමුද්දෝ ඒකරසෝ ලෝණරසෝ, අයං භන්තේ, මහා සමුද්දේ ඡට්ඨෝ අච්ඡරියෝ අබ්භුතෝ ධම්මෝ යං දිස්වා දිස්වා අසුරා මහාසමුද්දේ අභිරමන්ති.
6. තව ද ස්වාමීනී, මහා සමුද්‍රය එක ම රස වූ ලුණු රසයෙන් යුක්ත ය. ස්වාමීනී, යම් හෙයකින් මහා සමුද්‍රය එක ම රස වූ ලුණු රසයෙන් යුක්ත වෙයි ද, ස්වාමීනී, මෙය මහා සමුද්‍රයෙහි ඇති හයවෙනි ආශ්චර්ය අද්භූත කරුණ යි. මෙය දැක දැක අසුරයෝ මහා සමුද්‍රයෙහි සිත් අලවා වසති.
7. පුන ච පරං භන්තේ, මහාසමුද්දෝ බහුරතනෝ අනේකරතනෝ. තත්‍රිමානි රතනානි, සෙය්‍යථීදං: මුත්තා, මණි, වේළුරියෝ, සංඛෝ, සිලා, පවාළං. රජතං, ජාතරූපං, ලෝහිතංකෝ, මසාරගල්ලං, යම්පි භන්තේ, මහා සමුද්දෝ බහුරතනෝ අනේකරතනෝ. තත්‍රිමානි රතනානි, සෙය්‍යථීදං මුත්තා, මණි, වේළුරියෝ, සංඛෝ, සිලා, පවාළං, රජතං, ජාතරූපං, ලෝහිතංකෝ, මසාරගල්ලං, අයං භන්තේ, මහාසමුද්දේ සත්තමෝ අච්ඡරියෝ අබ්භුතෝ ධම්මෝ යං දිස්වා දිස්වා අසුරා මහාසමුද්දේ අභිරමන්ති.
7. තව ද ස්වාමීනී, මහා සමුද්‍රයෙහි බොහෝ රුවන්, නොයෙක් රුවන් ඇත්තේ ය. එහිලා මේවා රුවන් ය. එනම් මුතු ය, මැණික් ය, වෛරෝඩි ය, හක්ගෙඩි ය, සිලා ය, පබළු ය, රිදී ය, රන් ය, පද්මරාග ය, මසාරගල්ල ය යනාදිය යි. ස්වාමීනී, යම් හෙයකින් මහා සමුද්‍රයෙහි බොහෝ රුවන්, නොයෙක් රුවන් ඇත්තේ ද එහිලා මේවා රුවන් ය. එනම් මුතු ය, මැණික් ය, වෛරෝඩි ය, හක්ගෙඩි ය, සිලා ය, පබළු ය, රිදී ය, රන් ය, පද්මරාග ය, මසාරගල්ල ය යනාදිය ඇත්තේ ද, ස්වාමීනී, මෙය මහා සමුද්‍රයෙහි ඇති සත්වෙනි ආශ්චර්ය අද්භූත කරුණ යි. මෙය දැක දැක අසුරයෝ මහා සමුද්‍රයෙහි සිත් අලවා වසති.
8. පුන චපරං භන්තේ, මහාසමුද්දෝ මහතං භූතානං ආවාසෝ. තත්‍රිමේ භූතා: තිමි තිමිංගලා තිමිරපිංගලා, අසුරා, නාගා, ගන්ධබ්බා. සන්ති මහා සමුද්දේ යෝජනසතිකාපි අත්තභාවා, ද්වියෝජනසතිකාපි අත්තභාවා, තියෝජනසතිකාපි අත්තභාවා, චතුයෝජනසතිකාපි අත්තභාවා, පඤ්චයෝජනසතිකාපි අත්තභාවා.
යම්පි භන්තේ, මහාසමුද්දෝ මහතං භූතානං ආවාසෝ. තතිරමේ භූතා: තිමි, තිමිංගලා තිමිරපිංගලා, අසුරා, නාගා, ගන්ධබ්බා. සන්ති මහා සමුද්දේ යෝජනසතිකාපි අත්තභාවා, ද්වියෝජන ....(පෙ).... තියෝජන ....(පෙ).... චතුයෝජන ....(පෙ).... පඤ්චයෝජන සතිකාපි අත්තභාවා, අයං භන්තේ, මහා සමුද්දේ අට්ඨමෝ අච්ඡරියෝ අබ්භුතෝ ධම්මෝ යං දිස්වා දිස්වා අසුරා මහාසමුද්දේ අභිරමන්ති.
8. තව ද ස්වාමීනී, මහා සමුද්‍රය සුවිශාල සතුන්ට නිවාසය වෙයි. එහිලා මේ සත්වයෝ ය. එනම් තිමි ය, තිමිංගල ය, තිමිරපිංගල ය, අසුරයෝ ය, නාගයෝ ය, ගාන්ධර්වයෝ ය. මහා සමුද්‍රයේ යොදුන් සිය ගණන් ඇති ආත්මභාවයෝ ද, යොදුන් දෙසිය ගණන් ඇති ආත්මභාවයෝ ද, යොදුන් තුන්සිය ගණන් ඇති ආත්මභාවයෝ ද, යොදුන් හාරසිය ගණන් ඇති ආත්මභාවයෝ ද, යොදුන් පන්සිය ගණන් ඇති ආත්මභාවයෝ ද ඇත්තාහු ය. ස්වාමීනී, යම් හෙයකින් මහා සමුද්‍රය සුවිශාල සතුන්ට නිවාසය වෙයි ද, එහිලා මේ සත්වයෝ ය. එනම් තිමි ය, තිමිංගල ය, තිමිරපිංගල ය, අසුරයෝ ය, නාගයෝ ය, ගාන්ධර්වයෝ ය. මහා සමුද්‍රයේ යොදුන් සිය ගණන් ඇති ආත්මභාවයෝ ද, යොදුන් දෙසිය ගණන් ඇති ආත්මභාවයෝ ද, යොදුන් තුන්සිය ගණන් ඇති ආත්මභාවයෝ ද, යොදුන් හාරසිය ගණන් ඇති ආත්මභාවයෝ ද, යොදුන් පන්සිය ගණන් ඇති ආත්මභාවයෝ ද ඇත්තාහු ද, ස්වාමීනී, මෙය මහා සමුද්‍රයෙහි ඇති අටවෙනි ආශ්චර්ය අද්භූත කරුණ යි. මෙය දැක දැක අසුරයෝ මහා සමුද්‍රයෙහි සිත් අලවා වසති.
ඉමේ ඛෝ භන්තේ, මහාසමුද්දේ අට්ඨ අච්ඡරියා අබ්භුතා ධම්මා යේ දිස්වා දිස්වා අසුරා මහාසමුද්දේ අභිරමන්තීති.
ස්වාමීනී, මහා සමුද්‍රයෙහි ආශ්චර්ය වූ ත්, අද්භූත වූ ත් මේ අට ධර්මයන් ඇත්තේ ය. එය දැක දැක අසුරයෝ මහා සමුද්‍රයේ සිත් අලවා වසති.
අපි පන භන්තේ, භික්ඛු ඉමස්මිං ධම්මවිනයේ අභිරමන්තීති?
ස්වාමීනී, මේ ධර්ම විනයෙහි භික්ෂූහු සිත් අලවා වෙසෙත් ද?”
අභිරමන්ති පහාරාද, භික්ඛු ඉමස්මිං ධම්මවිනයේති.
“පහාරාදයෙනි, භික්ෂූහු මේ ධර්ම විනයෙහි සිත් අලවා වෙසෙති.”
කති පන භන්තේ, ඉමස්මිං ධම්මවිනයේ අච්ඡරියා අබ්භුතා ධම්මා යේ දිස්වා දිස්වා භික්ඛු ඉමස්මිං ධම්මවිනයේ අභිරමන්තීති ?
“ස්වාමීනී, මේ ධර්ම විනයෙහි කොතෙක් වූ ආශ්චර්ය වූ, අද්භූත වූ ධර්මයන් දැක දැක ද භික්ෂූහු මේ ධර්ම විනයෙහි සිත් අලවා වසන්නේ?”
අට්ඨ පහාරාද ඉමස්මිං ධම්මවිනයේ අච්ඡරියා අබ්භුතා ධම්මා යේ දිස්වා දිස්වා භික්ඛු ඉමස්මිං ධම්මවිනයේ අභිරමන්ති. කතමේ අට්ඨ:
“පහාරාදයෙනි, මේ ධර්ම විනයෙහි ආශ්චර්ය වූ, අද්භූත වූ ධර්මයන් අටකි. ඒවා දැක දැක ය භික්ෂූහු මේ ධර්ම විනයෙහි සිත් අලවා වසන්නේ. ඒ කවර අටක් ද යත්;
1. සෙය්‍යථාපි පහාරාද මහාසමුද්දෝ අනුපුබ්බනින්නෝ අනුපුබ්බපෝණෝ අනුපුබ්බපබ්භාරෝ න ආයත කේනේව පපාතෝ. ඒවමේව ඛෝ පහාරාද ඉමස්මිං ධම්මවිනයේ අනුපුබ්බසික්ඛා අනුපුබ්බකිරියා අනුපුබ්බපටිපදා. න ආයතකේනේ ව අඤ්ඤා පටිවේධෝ. යම්පි පහාරාද, ඉමස්මිං ධම්මවිනයේ අනුපුබ්බසික්ඛා අනුපුබ්බකිරියා අනුපුබ්බපටිපදා න ආයතකේනේව අඤ්ඤාපටිවේධෝ. අයං පහාරාද, ඉමස්මිං ධම්මවිනයේ පඨමෝ අච්ඡරියෝ අබ්භුතෝ ධම්මෝ යං දිස්වා දිස්වා භික්ඛු ඉමස්මිං ධම්මවිනයේ අභිරමන්ති.
1. පහාරාදයෙනි, යම් සේ මහා සමුද්‍රය අනුපිළිවෙලින් ගැඹුරු වෙයි ද, අනුපිළිවෙලින් යටට නැමුණේ වෙයි ද, අනුපිළිවෙලින් ඉදිරියට බර වූයේ වෙයි ද, පටන් ගත් තැන ම ප්‍රපාතය නොවෙයි ද, එසෙයින් ම පහාරාදයෙනි, මේ ධර්ම විනයෙහි අනුපිළිවෙලින් හික්මීමක්, අනුපිළිවෙලින් ක්‍රියාවක්, අනුපිළිවෙල ප්‍රතිපදාවක් ඇත්තේ ය. පටන් ගත් තැනින් ම අරහත්වය සාක්ෂාත් නොවෙයි. පහාරාදයෙනි, යම් හෙයකින් මේ ධර්ම විනයෙහි අනුපිළිවෙලින් හික්මීමක්, අනුපිළිවෙලින් ක්‍රියාවක්, අනුපිළිවෙල ප්‍රතිපදාවක් ඇත්තේ ද, පටන් ගත් තැනින් ම අරහත්වය සාක්ෂාත් නොවෙයි ද, පහාරාදයෙනි, මෙය මේ ධර්ම විනයෙහි ඇති පළමු ආශ්චර්ය අද්භූත කරුණ යි. මෙය දැක දැක භික්ෂූහු මේ ධර්ම විනයෙහි සිත් අලවා වසති.
2. සෙය්‍යථාපි පහාරාද, මහාසමුද්දෝ ඨිතධම්මෝ වේලං නාතිවත්තති, ඒවමේව ඛෝ පහාරාද, යං මයා සාවකානං සික්ඛාපදං පඤ්ඤත්තං තං මම සාවකා ජීවිතහේතුපි නාතික්කමන්ති. යම්පි පහාරාද, මයා සාවකානං සික්ඛාපදං පඤ්ඤත්තං තං මම සාවකා ජීවිතහේතුපි නාතික්කමන්ති. අයං පහාරාද, ඉමස්මිං ධම්මවිනයේ දුතියෝ අච්ඡරියෝ අබ්භුතෝ ධම්මෝ යං දිස්වා දිස්වා භික්ඛු ඉමස්මිං ධම්මවිනයේ අභිරමන්ති.
2. පහාරාදයෙනි, යම් සේ මහා සමුද්‍රය පිහිටි ස්වභාවය ඇත්තේ වෙරළ ඉක්මවා නොයයි ද, එසෙයින් ම පහාරාදයෙනි, මා විසින් ශ්‍රාවකයන් හට යම් ශික්ෂාපදයක් පණවන ලද්දේ ද, මාගේ ශ්‍රාවකයෝ ජීවිතය ගිය ත් එය ඉක්මවා නොයති. පහාරාදයෙනි, යම් හෙයකින් මා විසින් ශ්‍රාවකයන් හට යම් ශික්ෂාපදයක් පණවන ලද්දේ ද, මාගේ ශ්‍රාවකයෝ ජීවිතය ගිය ත් එය ඉක්මවා නොයත් ද, පහාරාදයෙනි, මෙය මේ ධර්ම විනයෙහි ඇති දෙවෙනි ආශ්චර්ය අද්භූත කරුණ යි. මෙය දැක දැක භික්ෂූහු මේ ධර්ම විනයෙහි සිත් අලවා වසති.
3. සෙය්‍යථාපි පහාරාද මහාසමුද්දෝ න මතේන කුණපේන සංවසති. යං හෝති මහාසමුද්දේ මතං කුණපං තං ඛිප්පඤ්ඤේව තීරං වාහේති, ථලං උස්සාදේති. ඒවමේව ඛෝ පහාරාද, යෝ සෝ පුග්ගලෝ දුස්සීලෝ පාපධම්මෝ අසුචිසංකස්සරසමාචාරෝ පටිච්ඡන්නකම්මන්තෝ අස්සමණෝ සමණපටිඤ්ඤෝ අබ්‍රහ්මචාරී බ්‍රහ්මචාරීපටිඤ්ඤෝ. අන්තෝපූති අවස්සුතෝ කසම්බුජාතෝ. න තේන සංඝෝ සංවසති. අථ ඛෝ නං ඛිප්පඤ්ඤේව සන්නිපතිත්වා උක්ඛිපති. කිඤ්චාපි සෝ හෝති මජ්ඣේ භික්ඛුසංඝස්ස නිසින්නෝ. අථ ඛෝ සෝ ආරකාව සංඝම්හා සංඝෝ ව තේන. යම්පි පහාරාද යෝ සෝ පුග්ගලෝ දුස්සීලෝ පාපධම්මෝ අසුචි සංකස්සරසමාචාරෝ පටිච්ඡන්නකම්මන්තෝ අස්සමණෝ සමණපටිඤ්ඤෝ අබ්‍රහ්මචාරී බ්‍රහ්මචාරීපටිඤ්ඤෝ අන්තෝපූති අවස්සුතෝ කසම්බුජාතෝ, න තේන සංඝෝ සංවසති. අථ ඛෝ නං ඛිප්පඤ්ඤේව සන්නිපතිත්වා උක්ඛිපති. කිඤ්චාපි සෝ හෝති මජ්ඣේ භික්ඛුසංඝස්ස නිසින්නෝ අථ ඛෝ සෝ ආරකාව සංඝම්හා සංඝෝ ච තේන. අයං පහාරාද ඉමස්මිං ධම්මවිනයේ තතියෝ අච්ඡරියෝ අබ්භුතෝ ධම්මෝ යං දිස්වා දිස්වා භික්ඛු ඉමස්මිං ධම්මවිනයේ අභිරමන්ති.
3. පහාරාදයෙනි, යම් සේ මහා සමුද්‍රය මළකුණු සමඟ වාසය නොකරයි ද, මහා සමුද්‍රයෙහි යම් මළකුණක් ඇද්ද, එය වහා ම රළ පහරින් ගොඩට ගසයි ද, ගොඩබිමට නංවයි ද, එසෙයින් ම පහාරාදයෙනි, යම් මේ පුද්ගලයෙක් දුස්සීල වෙයි ද, පවිටු ධර්ම ඇත්තේ වෙයි ද, අපිරිසිදු කාය කර්මාදිය ඇත්තේ වෙයි ද, සැඟ වී කරන කටයුතු ඇත්තේ වෙයි ද, අශ්‍රමණයෙකු ව ශ්‍රමණයෙකි යි ප්‍රතිඥා දෙන්නේ ද, අබ්‍රහ්මචාරියෙකු ව බ්‍රහ්මචාරියෙකි යි ප්‍රතිඥා දෙන්නේ ද, ඇතුළත කුණු වූයේ, කෙලෙස් වැගිරෙන්නෙක් වූයේ, කසල හටගත්තේ වෙයි ද, සංඝයා ඔහු සමඟ වාසය නොකරයි. වැලිදු සංඝයා වහා රැස් ව ඔහු ව සංඝයාගෙන් බැහැර කරයි. ඔහු භික්ෂු සංඝයා මැද සිටිනා නමුත් සංඝයාගෙන් බැහැර වූයේ ම වෙයි. සංඝයා ද ඔහුගෙන් බැහැර වූයේ ම වෙයි. පහාරාද යම් හෙයකින් යම් මේ පුද්ගලයෙක් දුස්සීල වෙයි ද, පවිටු ධර්ම ඇත්තේ වෙයි ද, අපිරිසිදු කාය කර්මාදිය ඇත්තේ වෙයි ද, සැඟ වී කරන කටයුතු ඇත්තේ වෙයි ද, අශ්‍රමණයෙකු ව ශ්‍රමණයෙකි යි ප්‍රතිඥා දෙන්නේ ද, අබ්‍රහ්මචාරියෙකු ව බ්‍රහ්මචාරියෙකි යි ප්‍රතිඥා දෙන්නේ ද, ඇතුළත කුණු වූයේ, කෙලෙස් වැගිරෙන්නෙක් වූයේ, කසල හටගත්තේ වෙයි ද, සංඝයා ඔහු සමඟ වාසය නොකරයි ද, වැලිදු සංඝයා වහා රැස් ව ඔහු ව සංඝයාගෙන් බැහැර කරයි ද, ඔහු භික්ෂු සංඝයා මැද සිටිනා නමුත් සංඝයාගෙන් බැහැර වූයේ ම වෙයි ද, සංඝයා ද ඔහුගෙන් බැහැර වූයේ ම වෙයි ද, පහාරාදයෙනි, මෙය මේ ධර්ම විනයෙහි ඇති තුන්වෙනි ආශ්චර්ය අද්භූත කරුණ යි. මෙය දැක දැක භික්ෂූහු මේ ධර්ම විනයෙහි සිත් අලවා වසති.
4. සෙය්‍යථාපි පහාරාද, යා කාචි මහා නදියෝ, සෙය්‍යථීදං: ගංගා යමුනා අචිරවතී සරභූ මහී, තා මහාසමුද්දං පත්වා ජහන්ති පුරිමානි නාමගොත්තානි, මහාසමුද්දොත්වේව සංඛං ගච්ඡන්ති ඒවමේව ඛෝ පහාරාද, චත්තාරෝමේ වණ්ණා, ඛත්තියා බ්‍රාහ්මණා වෙස්සා සුද්දා, තේ තථාගතප්පවේදිතේ ධම්මවිනයේ අගාරස්මා අනගාරියං පබ්බජිත්වා ජහන්ති පුරිමානි නාමගොත්තානි, ‘සමණා සක්‍යපුත්තියා’ ත්වේව සංඛං ගච්ඡන්ති, යම්පි පහාරාද චත්තාරෝමේ වණ්ණා ඛත්තියා බ්‍රාහ්මණා වෙස්සා සුද්දා. තේ තථාගතප්පවේදිතේ ධම්මවිනයේ අගාරස්මා අනගාරියං පබ්බජිත්වා ජහන්ති පුරිමානි නාමගොත්තානි, ‘සමණා සක්‍යපුත්තියා’ ත්වේව සංඛං ගච්ඡන්ති. අයං පහාරාද, ඉමස්මිං ධම්මවිනයේ චතුත්ථෝ අච්ඡරියෝ අබ්භුතෝ ධම්මෝ යං දිස්වා දිස්වා භික්ඛු ඉමස්මිං ධම්මවිනයේ අභිරමන්ති.
4. පහාරාදයෙනි, යම් සේ යම්කිසි මහා නදීහු වෙත් නම්, එනම් ගංගා, යමුනා, අචිරවතී, සරභූ, මහී යනුවෙනි. ඒ මහා ගංගා මහා සමුද්‍රයට පැමිණ ඒවායෙහි පැරණි නම් ගොත් අත්හරියි ද, එසෙයින් ම පහාරාදයෙනි, මේ වර්ණයෝ සතරකි. එනම් ක්ෂත්‍රිය, බ්‍රාහ්මණ, වෛශ්‍ය හා ශුද්‍ර යි. ඔවුහු තථාගත ධර්ම විනයෙහි අනගාරික ශාසනයෙහි ගිහි ගෙයින් නික්ම පැවිදි වෙති. පැරණි නම් ගොත් අත්හැර ශ්‍රමණ ශාක්‍යපුත්‍රයෝ ය යන නාමයට යති. පහාරාදයෙනි, යම් හෙයකින් මේ වර්ණයෝ සතරක් ඇද්ද, එනම් ක්ෂත්‍රිය, බ්‍රාහ්මණ, වෛශ්‍ය හා ශුද්‍ර යි. ඔවුහු තථාගත ධර්ම විනයෙහි අනගාරික ශාසනයෙහි ගිහි ගෙයින් නික්ම පැවිදි වෙත් ද, පැරණි නම් ගොත් අත්හැර ශ්‍රමණ ශාක්‍යපුත්‍රයෝ ය යන නාමයට යත් ද, පහාරාදයෙනි, මෙය මේ ධර්ම විනයෙහි ඇති සිව්වෙනි ආශ්චර්ය අද්භූත කරුණ යි. මෙය දැක දැක භික්ෂූහු මේ ධර්ම විනයෙහි සිත් අලවා වසති.
5. සෙය්‍යථාපි පහාරාද, යා ච ලෝකේ සවන්තියෝ මහාසමුද්දං අප්පෙන්ති යා ච අන්තලික්ඛා ධාරා පපතන්ති. න තේන මහාසමුද්දස්ස ඌනත්තං වා පූරත්තං වා පඤ්ඤායති ඒවමේව ඛෝ පහාරාද, බහූ චේපි භික්ඛු අනුපාදිසේසාය නිබ්බානධාතුයා පරිනිබ්බායන්ති. න තේන නිබ්බානධාතුයා ඌනත්තං වා පූරත්තං වා පඤ්ඤායති. යම්පි පහාරාද, බහූ චේපි භික්ඛු අනුපාදිසේසාය නිබ්බානධාතුයා පරිනිබ්බායන්ති, න තේන නිබ්බානධාතුයා ඌනත්තං වා පූරත්තං වා පඤ්ඤායති. අයං පහාරාද, ඉමස්මිං ධම්මවිනයේ පඤ්චමෝ අච්ඡරියෝ අබ්භුතෝ ධම්මෝ යං දිස්වා දිස්වා භික්ඛු ඉමස්මිං ධම්මවිනයේ අභිරමන්ති.
5. පහාරාදයෙනි, යම් සේ ලෝකයෙහි යම් බඳු කුඩා මහත් ගංගාවෝ මහා සමුද්‍රයට පිවිසෙත් ද, අහසින් යම් වැසි ධාරාවෝ වැටෙත් ද, එයින් මහා සමුද්‍රයෙහි අඩු බවක් හෝ පිරුණු බවක් හෝ නොපෙනෙයි ද, එසෙයින් ම පහාරාදයෙනි, බොහෝ භික්ෂූහු අනුපාදිශේෂ පරිනිර්වාණ ධාතුවෙන් පිරිනිවී යති. ඒ හේතුවෙන් නිර්වාණධාතුවෙහි අඩු බවක් හෝ පිරෙන බවක් හෝ නොපෙනෙයි. පහාරාදයෙනි, යම් හෙයකින් බොහෝ භික්ෂූහු අනුපාදිශේෂ පරිනිර්වාණ ධාතුවෙන් පිරිනිවී යත් ද, ඒ හේතුවෙන් නිර්වාණධාතුවෙහි අඩු බවක් හෝ පිරෙන බවක් හෝ නොපෙනෙයි ද, පහාරාදයෙනි, මෙය මේ ධර්ම විනයෙහි ඇති පස්වෙනි ආශ්චර්ය අද්භූත කරුණ යි. මෙය දැක දැක භික්ෂූහු මේ ධර්ම විනයෙහි සිත් අලවා වසති.
6. සෙය්‍යථාපි පහාරාද, මහාසමුද්දෝ ඒකරසෝ ලෝණරසෝ, ඒවමේව ඛෝ පහාරාද, අයං ධම්මවිනයෝ ඒකරසෝ විමුත්තිරසෝ, යම්පි පහාරාද, අයං ධම්මවිනයෝ ඒකරසෝ විමුත්තිරසෝ, අයං පහාරාද ඉමස්මිං ධම්මවිනයේ ඡට්ඨෝ අච්ඡරියෝ අබ්භුතෝ ධම්මෝ, යං දිස්වා දිස්වා භික්ඛු ඉමස්මිං ධම්මවිනයේ අභිරමන්ති.
6. පහාරාදයෙනි, යම් සේ මහා සමුද්‍රය එක ම රස වූ ලුණු රසයෙන් යුක්ත වෙයි ද, එසෙයින් ම පහාරාදයෙනි, මේ ධර්ම විනය එක ම රසය වූ විමුක්ති රසයෙන් යුක්ත වෙයි. පහාරාදයෙනි, යම් හෙයකින් මේ ධර්ම විනය එක ම රසය වූ විමුක්ති රසයෙන් යුක්ත වෙයි ද, පහාරාදයෙනි, මෙය මේ ධර්ම විනයෙහි ඇති සයවෙනි ආශ්චර්ය අද්භූත කරුණ යි. මෙය දැක දැක භික්ෂූහු මේ ධර්ම විනයෙහි සිත් අලවා වසති.
7. සෙය්‍යථාපි පහාරාද, මහාසමුද්දෝ බහුරතනෝ අනේකරතනෝ, තත්‍රිමානි රතනානි, සෙය්‍යථීදං, මුත්තා මණි වේළුරියෝ සංඛෝ සිලා පවාළං රජතං ජාතරූපං ලෝහිතංකෝ මසාරගල්ලං. ඒවමේව ඛෝ පහාරාද, අයං ධම්මවිනයෝ බහුරතනෝ අනේකරතනෝ, තත්‍රිමානි රතනානි: සෙය්‍යථීදං, චත්තාරෝ සතිපට්ඨානා, චත්තාරෝ සම්මප්පධානා චත්තාරෝ ඉද්ධිපාදා පඤ්චින්ද්‍රියානි පඤ්ච බලානි සත්ත බොජ්ඣංගා අරියෝ අට්ඨංගිකෝ මග්ගෝ. අයං පහාරාද, ඉමස්මිං ධම්මවිනයේ සත්තමෝ අච්ඡරියෝ අබ්භුතෝ ධම්මෝ, යං දිස්වා දිස්වා භික්ඛු ඉමස්මිං ධම්මවිනයේ අභිරමන්ති.
7. පහාරාදයෙනි, යම් සේ මහා සමුද්‍රයෙහි බොහෝ රුවන්, නොයෙක් රුවන් ඇත්තේ ද එහිලා මේවා රුවන් ය. එනම් මුතු ය, මැණික් ය, වෛරෝඩි ය, හක්ගෙඩි ය, සිලා ය, පබළු ය, රිදී ය, රන් ය, පද්මරාග ය, මසාරගල්ල ය යනාදිය ඇත්තේ ද, එසෙයින් ම පහාරාදයෙනි, මේ ධර්ම විනයෙහි බොහෝ රුවන්, නොයෙක් රුවන් ඇත්තේ ය. එහිලා මේ රත්නයෝ ය. එනම්, සතර සතිපට්ඨාන, සතර සම්‍යක් ප්‍රධාන වීර්යය, සතර ඉර්ධිපාද, පංච ඉන්ද්‍රිය, පංච බල, සප්ත බොජ්ඣංග, ආර්ය අෂ්ටාංගික මාර්ගය යන මේවා ය. පහාරාදයෙනි, යම් හෙයකින් මේ ධර්ම විනයෙහි බොහෝ රුවන්, නොයෙක් රුවන් ඇත්තේ ද, එහිලා මේ රත්නයෝ ය. එනම්, සතර සතිපට්ඨාන, සතර සම්‍යක් ප්‍රධාන වීර්යය, සතර ඉර්ධිපාද, පංච ඉන්ද්‍රිය, පංච බල, සප්ත බොජ්ඣංග, ආර්ය අෂ්ටාංගික මාර්ගය යන මේවා ඇත්තේ ද, පහාරාදයෙනි, මෙය මේ ධර්ම විනයෙහි ඇති සත්වෙනි ආශ්චර්ය අද්භූත කරුණ යි. මෙය දැක දැක භික්ෂූහු මේ ධර්ම විනයෙහි සිත් අලවා වසති.
8. සෙය්‍යථාපි පහාරාද මහා සමුද්දෝ මහතං භූතානං ආවාසෝ, තත්‍රිමේ භූතා: තිමි තිමිංගලා තිමිරපිංගලා අසුරා නාගා ගන්ධබ්බා, සන්ති මහා සමුද්දේ යෝජනසතිකාපි අත්තභාවා ද්වියෝජනසතිකාපි අත්තභාවා, තියෝජනසතිකාපි අත්තභාවා, චතුයෝජනසතිකාපි අත්තභාවා, පඤ්චයෝජනසතිකාපි අත්තභාවා.
ඒවමේව ඛෝ පහාරාද, අයං ධම්මවිනයෝ මහතං භූතානං ආවාසෝ තත්‍රිමේ භූතා: සෝතාපන්නෝ, සෝතාපත්ති ඵලසච්ඡිකිරියාය පටිපන්නෝ, සකදාගාමී, සකදාගාමි ඵලසච්ඡිකිරියාය පටිපන්නෝ, අනාගාමී, අනාගාමී ඵලසච්ඡිකිරියාය පටිපන්නෝ, අරහා, අරහත්තාය පටිපන්නෝ. යම්පි පහාරාද, අයං ධම්මවිනයේ මහතං භූතානං ආවාසෝ, තත්‍රිමේ භූතා, සෝතාපන්නෝ, සෝතාපත්ති ඵලසච්ඡිකිරියාය පටිපන්නෝ, සකදාගාමී, සකදාගාමිඵලසච්ඡිකිරියාය පටිපන්නෝ, අනාගාමී, අනාගාමී ඵලසච්ඡිකිරියාය පටිපන්නෝ, අරහා, අරහත්තාය පටිපන්නෝ, අයං පහාරාද ඉමස්මිං ධම්මවිනයේ අට්ඨමෝ අච්ඡරියෝ අබ්භුතෝ ධම්මෝ යං දිස්වා දිස්වා භික්ඛු ඉමස්මිං ධම්මවිනයේ අභිරමන්ති.
8. පහාරාදයෙනි, යම් සේ මහා සමුද්‍රය සුවිශාල සතුන්ට නිවාසය වෙයි ද, එහිලා මේ සත්වයෝ ය. එනම් තිමි ය, තිමිංගල ය, තිමිරපිංගල ය, අසුරයෝ ය, නාගයෝ ය, ගාන්ධර්වයෝ ය. මහා සමුද්‍රයේ යොදුන් සිය ගණන් ඇති ආත්මභාවයෝ ද, යොදුන් දෙසිය ගණන් ඇති ආත්මභාවයෝ ද, යොදුන් තුන්සිය ගණන් ඇති ආත්මභාවයෝ ද, යොදුන් හාරසිය ගණන් ඇති ආත්මභාවයෝ ද, යොදුන් පන්සිය ගණන් ඇති ආත්මභාවයෝ ද ඇත්තාහු ද, එසෙයින් ම පහාරාදයෙනි, මේ ධර්ම විනය ද සුවිශාල සත්වයන්ට ආවාස වෙයි. එහිලා මේ සත්වයෝ ය. සෝවාන් වූ කෙනා ය, සෝවාන් ඵලය සාක්ෂාත් කිරීමට පිළිපන් කෙනා ය, සකදාගාමී වූ කෙනා ය, සකදාගාමී ඵලය සාක්ෂාත් කිරීමට පිළිපන් කෙනා ය, අනාගාමී වූ කෙනා ය, අනාගාමී ඵලය සාක්ෂාත් කිරීමට පිළිපන් කෙනා ය, රහතන් වහන්සේ ය. අරහත් ඵලය සාක්ෂාත් කිරීමට පිළිපන් කෙනා ය. පහාරාදයෙනි, යම් හෙයකින් මේ ධර්ම විනය ද සුවිශාල සත්වයන්ට ආවාස වෙයි ද, එහිලා මේ සත්වයෝ ය. සෝවාන් වූ කෙනා ය, සෝවාන් ඵලය සාක්ෂාත් කිරීමට පිළිපන් කෙනා ය, සකදාගාමී වූ කෙනා ය, සකදාගාමී ඵලය සාක්ෂාත් කිරීමට පිළිපන් කෙනා ය, අනාගාමී වූ කෙනා ය, අනාගාමී ඵලය සාක්ෂාත් කිරීමට පිළිපන් කෙනා ය, රහතන් වහන්සේ ය. අරහත් ඵලය සාක්ෂාත් කිරීමට පිළිපන් කෙනා ය වශයෙන් මහා සත්වයෝ සිටිත් ද, පහාරාදයෙනි, මෙය මේ ධර්ම විනයෙහි ඇති අටවෙනි ආශ්චර්ය අද්භූත කරුණ යි. මෙය දැක දැක භික්ෂූහු මේ ධර්ම විනයෙහි සිත් අලවා වසති.
ඉමේ ඛෝ පහාරාද, ඉමස්මිං ධම්මවිනයේ අට්ඨ අච්ඡරියා අබ්භුතා ධම්මා යේ දිස්වා දිස්වා භික්ඛු ඉමස්මිං ධම්මවිනයේ අභිරමන්තීති.
පහාරාදයෙනි, මේ ධර්ම විනයෙහි ඇති ආශ්චර්ය වූ, අද්භූත වූ ධර්මයන් අට මේවා ය. ඒවා දැක දැක ය භික්ෂූහු මේ ධර්ම විනයෙහි සිත් අලවා වසන්නේ.”
සාදු! සාදු!! සාදු!!!
පහාරාද සූත්‍රය නිමා විය.
