අංගුත්තර නිකාය
පඤ්චක නිපාතෝ
5.1.3.10. නාගිත සුත්තං
5.1.3.10. නාගිත තෙරුන්ට වදාළ දෙසුම
ඒවං මේ සුතං: ඒකං සමයං භගවා කෝසලේසු චාරිකං චරමානෝ මහතා භික්ඛුසංඝේන සද්ධිං යේන ඉච්ඡානංගලං නාම කෝසලානං බ්‍රාහ්මණගාමෝ තදවසරි. තත්‍ර සුදං භගවා ඉච්ඡානංගලේ විහරති ඉච්ඡානංගල වනසණ්ඩේ.
මා විසින් මෙසේ අසන ලදී. එක් සමයක භාග්‍යවතුන් වහන්සේ කොසොල් ජනපදයෙහි චාරිකාවෙහි වඩිමින් මහත් වූ භික්ෂු සංඝයා සමඟ ඉච්ඡානංගල නම් වූ කෝසලවාසී බ්‍රාහ්මණ ගමකට වැඩම කළ සේක. එකල්හී භාග්‍යවතුන් වහන්සේ ඒ ඉච්ඡානංගලයෙහි ඉච්ඡානංගල වන ලැහැබෙහි වැඩවසන සේක.
අස්සෝසුං ඛෝ ඉච්ඡානංගලකා බ්‍රාහ්මණගහපතිකා “සමණෝ ඛලු‍ භෝ ගෝතමෝ සක්‍යපුත්තෝ සක්‍යකුලා පබ්බජිතෝ ඉච්ඡානංගලං අනුප්පත්තෝ ඉච්ඡානංගලේ විහරති ඉච්ඡානංගලවනසණ්ඩේ.
ඉච්ඡානංගලවැසි බ්‍රාහ්මණ ගෘහපතීහු මෙකරුණ ඇසූහ. ‘ශාක්‍ය පුත්‍ර වූ ශාක්‍ය කුලයෙන් නික්මී පැවිදි වූ ශ්‍රමණ භවත් ගෞතමයන් වහන්සේ ඉච්ඡානංගලයට වැඩම කොට ඉච්ඡානංගලයෙහි ඉච්ඡානංගල වන ලැහැබෙහි වැඩ වාසය කරති’ යි.
“තං ඛෝ පන භගවන්තං ගෝතමං ඒවං කල්‍යාණෝ කිත්තිසද්දෝ අබ්භුග්ගතෝ: “ඉතිපි සෝ භගවා අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථී සත්ථා දේවමනුස්සානං බුද්ධෝ භගවාති. සෝ ඉමං ලෝකං සදේවකං සමාරකං සබ්‍රහ්මකං සස්සමණබ්‍රාහ්මණිං පජං සදේවමනුස්සං සයං අභිඤ්ඤා සච්ඡිකත්වා පවේදේති”.-
ඒ භවත් ගෞතමයන් වහන්සේගේ මෙබඳු වූ කල්‍යාණ කීර්ති ඝෝෂාවක් උස් ව පැන නැංගේ ය. එනම් මේ මේ කරුණෙනුත් ඒ භාග්‍යවතුන් වහන්සේ අරහං වන සේක. සම්මා සම්බුද්ධ වන සේක. විජ්ජාචරණ සම්පන්න වන සේක. සුගත වන සේක. ලෝකවිදූ වන සේක. අනුත්තරෝ පුරිසදම්ම සාරථී වන සේක. සත්ථා දේවමනුස්සානං වන සේක. බුද්ධ වන සේක. භගවා වන සේක. උන්වහන්සේ මේ දෙවියන් සහිත මරුන් සහිත බඹුන් සහිත ශ්‍රමණ බ්‍රාහ්මණයන් සහිත දෙව් මිනිස් ප්‍රජාවෙන් යුතු ලෝකයා හට ස්වකීය විශිෂ්ට ඥානයෙන් සාක්ෂාත් කරන ලද ධර්මය දේශනා කරන සේක.
“සෝ ධම්මං දේසේති ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සව්‍යඤ්ජනං කේවලපරිපුණ්ණං පරිසුද්ධං, බ්‍රහ්මචරියං පකාසේති. සාධු ඛෝ පන තථාරූපානං අරහතං දස්සනං හෝතී”ති.
උන්වහන්සේ ධර්ම දේශනා කරන සේක. මුල කල්‍යාණ වූ ත්, මැද කල්‍යාණ වූ ත්, අවසානය කල්‍යාණ වූ ත්, අර්ථ සහිත වූ ත්, පැහැදිලි ප්‍රකාශන සහිත වූ ත් මුළුමනින් ම පිරිපුන් පිරිසිදු නිවන් මග පවසන සේක. එබඳු වූ රහතුන්ගේ දැක්ම පවා ඉතා යහපත් ය’ යනුවෙනි.
අථ ඛෝ ඉච්ඡානංගලකා බ්‍රාහ්මණගහපතිකා තස්සා රත්තියා අච්චයේන පහූතං ඛාදනීයං භෝජනීයං ආදාය යේන ඉච්ඡානංගලවනසණ්ඩෝ තේනුපසංකමිංසු. උපසංකමිත්වා බහිද්වාරකොට්ඨකේ අට්ඨංසු උච්චාසද්දා මහාසද්දා.
ඉක්බිති ඉච්ඡානංගලවැසි බ්‍රාහ්මණගෘහපතීහු ඒ රාත්‍රිය ඇවෑමෙන් ඛාද්‍ය භෝජ්‍යයන් ගෙන ඉච්ඡානංගල වන ලැහැබ යම් තැනක ඇත්තේ ද, එතැනට පැමිණියහ. පැමිණ දොරටුවෙන් බැහැර කොටසෙහි උස් හඬ ඇති ව, මහා ඝෝෂා ඇති ව සිටියාහු ය.
තේන ඛෝ පන සමයේන ආයස්මා නාගිතෝ භගවතෝ උපට්ඨාකෝ හෝති. අථ ඛෝ භගවා ආයස්මන්තං නාගිතං ආමන්තේසි: කේ පනේතේ නාගිත උච්චාසද්දා මහාසද්දා කේවට්ටා මඤ්ඤේ මච්ඡවිලෝපේති? “ඒතේ භන්තේ ඉච්ඡානංගලිකා බ්‍රාහ්මණගහපතිකා පහුතං ඛාදනීයං භෝජනීයං ආදාය බහිද්වාරකොට්ඨකේ ඨිතා භගවන්තං යේව උද්දිස්ස භික්ඛුසංඝඤ්චා”ති.
එසමයෙහි ආයුෂ්මත් නාගිත තෙරුණුවෝ භාග්‍යවතුන් වහන්සේගේ උපස්ථායක වෙති. එකල්හී භාග්‍යවතුන් වහන්සේ ආයුෂ්මත් නාගිත තෙරුන් ඇමතූ සේක.
“නාගිතයෙනි, ඒ උස් හඬින් කෑ ගසන්නෝ, මහා හඬින් කෑ ගසන්නෝ කවරහු ද? මසුන් මරා විකුණන තැන සිටින කෙවුලන් බඳු නොවැ.”
“ස්වාමීනී, මේ ඉච්ඡානංගලවැසි බ්‍රාහ්මණගෘහපතීහු භාග්‍යවතුන් වහන්සේ ද, භික්ෂු සංඝයා ද උදෙසා බොහෝ ඛාද්‍ය භෝජ්‍ය ගෙනවුත් බාහිර දොරටු කොටුවෙහි සිටියාහු ය.”
මාහං නාගිත යසේන සමාගමෝ, මා ච මයා යසෝ. යෝ ඛෝ නාගිත නයිමස්ස නෙක්ඛම්මසුඛස්ස පවිවේකසුඛස්ස උපසමසුඛස්ස සම්බෝධසුඛස්ස නිකාමලාභී අස්ස අකිච්ඡලාභී අකසිරලාභී, යස්සාහං නෙක්ඛම්මසුඛස්ස පවිවේකසුඛස්ස උපසමසුඛස්ස සම්බෝධසුඛස්ස නිකාමලාභී අකිච්ඡලාභී අකසිරලාභී, සෝ තං මීළ්හසුඛං මිද්ධසුඛං ලාභසක්කාරසිලෝකසුඛං සාදියෙය්‍යාති.
“නාගිතයෙනි, පිරිවර හා සමඟ මම එක් නොවෙම්වා! පිරිවර ද මා සමඟ එක් නොවේවා! නාගිතයෙනි, මම් යම් නෙක්ඛම්ම සැපයක්, හුදෙකලා විවේකයෙන් ලද සැපයක්, සංසිඳීමෙන් ලද සැපයක්, සම්බෝධි සැපයක්, කැමති සේ ලබන්නෙම් ද, නිදුකින් ලබන්නෙම් ද, බොහෝ සෙයින් ලබන්නෙම් ද, එසේ මා ලබන මේ නෙක්ඛම්ම සුවය, පවිවේක සුවය, උපසම සුවය, සම්බෝධ සුවය යම් කෙනෙකුට කැමති සේ නොලැබෙන්නේ නම්, නිදුකින් නොලැබෙන්නේ නම්, බොහෝ සෙයින් නොලැබෙන්නේ නම් ඔහු ඒ අසූචි සැපය, නිද්‍රා සැපය, ලාභ සත්කාර කීර්ති ප්‍රශංසාවන්ගෙන් ලැබෙන සැපය පිළිගන්නේ ය.”
”අධිවාසේතු’දානි භන්තේ භගවා, අධිවාසේතු සුගතෝ. අධිවාසන කාලෝ’දානි භන්තේ භගවතෝ. යේන යේනේව’දානි භන්තේ භගවා ගමිස්සති, තන්නින්නාව භවිස්සන්ති බ්‍රාහ්මණ ගහපතිකා නේගමා චේව ජානපදා ච. 
සෙය්‍යථාපි භන්තේ ථුල්ලඵුසිතකේ දේවේ වස්සන්තේ යථානින්නං උදකානි පවත්තන්ති, ඒවමේව ඛෝ භන්තේ යේන යේනේව’දානි භගවා ගමිස්සති, තන්නින්නාව භවිස්සන්ති බ්‍රාහ්මණගහපතිකා නේගමා චේව ජානපදා ච තං කිස්ස හේතු? තථාහි භන්තේ භගවතෝ සීලපඤ්ඤාණ”න්ති.
“ස්වාමීනී, භාග්‍යවතුන් වහන්සේ දැන් ඉවසන සේක්වා! සුගතයන් වහන්සේ ඉවසන සේක්වා! ස්වාමීනී, භාග්‍යවතුන් වහන්සේට මෙය ඉවසන්නට කාලය යි. ස්වාමීනී, භාග්‍යවතුන් වහන්සේ දැන් යම් යම් දිශාවකට වඩිනා සේක් ද, ඒ ඒ දිශාවට බ්‍රාහ්මණගෘහපතීහු නිගම ජනපදවාසීහු නැඹුරු වී සිටිත් ම ය. ස්වාමීනී, එය මෙබඳු දෙයකි. මහත් දිය බිඳු සහිත ව වැස්ස වසිනා කල්හී පහළට නැඹුරු වූ බිමට අනුව ජලය ගලා යයි ද, ස්වාමීනී, එසෙයින් ම භාග්‍යවතුන් වහන්සේ යම් යම් දිශාවකට වඩිනා සේක් ද, ඒ ඒ දිශාවට බ්‍රාහ්මණගෘහපතීහු නිගම ජනපදවාසීහු නැඹුරු වී සිටිත් ම ය. මක් නිසා ද යත්, ස්වාමීනී, භාග්‍යවතුන් වහන්සේගේ සීලය හා ඥානය නිසාවෙනි.”
මාහං නාගිත යසේන සමාගමෝ, මා ච මයා යසෝ. යෝ ඛෝ නාගිත නයිමස්ස නෙක්ඛම්මසුඛස්ස පවිවේකසුඛස්ස උපසමසුඛස්ස සම්බෝධසුඛස්ස නිකාමලාභී අස්ස අකිච්ඡලාභී අකසිරලාභී, යස්සාහං නෙක්ඛම්මසුඛස්ස පවිවේකසුඛස්ස උපසමසුඛස්ස සම්බෝධසුඛස්ස නිකාමලාභී අකිච්ඡලාභී අකසිරලාභී, සෝ තං මීළ්හසුඛං මිද්ධසුඛං ලාභසක්කාරසිලෝකසුඛං සාදියෙය්‍ය. අසිතපීතඛායිතසායිතස්ස ඛෝ නාගිත උච්චාරපස්සාවෝ. ඒසෝ තස්ස නිස්සන්දෝ.
“නාගිතයෙනි, පිරිවර හා සමඟ මම එක් නොවෙම්වා! පිරිවර ද මා සමඟ එක් නොවේවා! නාගිතයෙනි, මම් යම් නෙක්ඛම්ම සැපයක්, හුදෙකලා විවේකයෙන් ලද සැපයක්, සංසිඳීමෙන් ලද සැපයක්, සම්බෝධි සැපයක්, කැමති සේ ලබන්නෙම් ද, නිදුකින් ලබන්නෙම් ද, බොහෝ සෙයින් ලබන්නෙම් ද, එසේ මා ලබන මේ නෙක්ඛම්ම සුවය, පවිවේක සුවය, උපසම සුවය, සම්බෝධ සුවය යම් කෙනෙකුට කැමති සේ නොලැබෙන්නේ නම්, නිදුකින් නොලැබෙන්නේ නම්, බොහෝ සෙයින් නොලැබෙන්නේ නම් ඔහු ඒ අසූචි සැපය, නිද්‍රා සැපය, ලාභ සත්කාර කීර්ති ප්‍රශංසාවන්ගෙන් ලැබෙන සැපය පිළිගන්නේ ය.
1. නාගිතයෙනි, වැළඳූ, පානය කළ, අනුභව කළ, රස විඳි දැයෙහි වනාහී මලමුත්‍ර පහකිරීම පමණක් ඇත්තේ ය. ආහාරපානයන්ගෙන් ලැබෙන ඵලය එය යි.
පියානං ඛෝ නාගිත විපරිණාමඤ්ඤථාභාවා උප්පජ්ජන්ති සෝකපරිදේව දුක්ඛදෝමනස්සුපායාසා. ඒසෝ තස්ස නිස්සන්දෝ.
2. නාගිතයෙනි, ප්‍රිය වූ දේවල්වල වෙනස්වීමෙන්, නැසී වැනසී අන්‍ය ස්වභාවයට පත්වීමෙන් ශෝක පරිදේව දුක් දොම්නස් උපායාසයෝ උපදින්නාහ. ප්‍රිය වූ දෙයින් ලැබෙන ඵලය එය යි.
අසුභනිමිත්තානුයෝගං අනුයුත්තස්ස ඛෝ නාගිත සුභනිමිත්තේ පාටික්කූල්‍යතා සණ්ඨාති. ඒසෝ තස්ස නිස්සන්දෝ.
3. නාගිතයෙනි, අසුභ අරමුණු භාවනාවට නංවා මැනැවින් සිහිය පිහිටුවා ගෙන සිටින කෙනා හට සුභ නිමිත්ත කෙරෙහි පිළිකුල් බව පිහිටයි. අසුභ භාවනාවෙන් ලැබෙන ඵලය එය යි.
ඡස්සු3 ඛෝ නාගිත ඵස්සායතනේසු අනිච්චානුපස්සිනෝ විහරතෝ ඵස්සේ පාටික්කූල්‍යතා සණ්ඨාති. ඒසෝ තස්ස නිස්සන්දෝ.
4. නාගිතයෙනි, ස්පර්ශ ආයතන හය පිළිබඳ ව අනිත්‍ය වශයෙන් නුවණින් දකිමින් වසන්නහුට ස්පර්ශය කෙරෙහි පිළිකුල් බව පිහිටයි. අනිත්‍ය භාවනාවේ ඵලය එය යි.
පඤ්චසු ඛෝ නාගිත උපාදානක්ඛන්ධේසු උදයබ්බයානුපස්සිනෝ විහරතෝ උපාදානේ පාටික්කූල්‍යතා සණ්ඨාති. ඒසෝ තස්ස නිස්සන්දෝති.
5. පංච උපාදානස්කන්ධයන්හි හටගැනීම ත්, වැනසීම ත් නුවණින් දකිමින් වසන්නහුට උපාදානය පිළිබඳ ව පිළිකුල් බව පිහිටයි. උපාදානස්කන්ධ භාවනාවේ ඵලය එය යි.
සාදු! සාදු!! සාදු!!!
නාගිත සූත්‍රය නිමා විය.
පඤ්චංගිකවග්ගෝ තතියෝ.
තෙවෙනි පඤ්චංගික වර්ගය අවසන් විය.
තස්සුද්දානං:
එහි පිළිවෙළ උද්දානය යි :
ද්වේගාරවුපක්කිලේසෝ දුස්සීලානුග්ගහේන ච
විමුත්තිසමාධිපඤ්චංගිකා චංකමෝ නාගිතේන චාති
අගාරව සූත්‍ර දෙක, උපක්කිලේස සූත්‍රය, දුස්සීල සූත්‍රය, අනුග්ගහ සූත්‍රය, විමුත්ති සූත්‍රය, සමාධි සූත්‍රය, පඤ්චංගික සූත්‍රය, චංකම සූත්‍රය සහ නාගිත සූත්‍රය වශයෙන් මෙහි සූත්‍ර දශයකි.
