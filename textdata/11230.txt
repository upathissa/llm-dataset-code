අංගුත්තර නිකාය
නවක නිපාතෝ
9.1.1.10. ආහුනෙය්‍යපුග්ගල සුත්තං
9.1.1.10. ආහුනෙය්‍ය පුද්ගලයා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
නව ඉමේ භික්ඛවේ, පුග්ගලා ආහුනෙය්‍යා පාහුනෙය්‍යා දක්ඛිණෙය්‍යා අඤ්ජලිකරණීයා අනුත්තරං පුඤ්ඤක්ඛෙත්තං ලෝකස්ස. කතමේ නව: අරහා, අරහත්තාය පටිපන්නෝ, අනාගාමී, අනාගාමිඵල සච්ඡිකිරියාය පටිපන්නෝ, සකදාගාමි, සකදාගාමිඵලසච්ඡිකිරියාය පටිපන්නෝ, සෝතාපන්නෝ, සෝතාපත්තිඵලසච්ඡිකිරියාය පටිපන්නෝ, ගෝත්‍රභූ. ඉමේ ඛෝ භික්ඛවේ, නවපුග්ගලා ආහුනෙය්‍යා ....(පෙ).... අනුත්තරං පුඤ්ඤක්ඛෙත්තං ලෝකස්සාති.
මහණෙනි, මේ පුද්ගලයෝ නව දෙනෙක් ආහුනෙය්‍ය, පාහුනෙය්‍ය, දක්ඛිණෙය්‍ය, අංජලිකරණීය, ලෝකයාගේ අනුත්තර පින්කෙත වෙති. ඒ කවර නව දෙනෙක් ද යත්, රහතන් වහන්සේ ය, රහත් මගට පිළිපන් පුද්ගලයා ය, අනාගාමී පුද්ගලයා ය, අනාගාමී ඵලය පසක් කරන්නට පිළිපන් පුද්ගලයා ය, සකදාගාමී පුද්ගලයා ය, සකදාගාමී ඵලය පසක් කරන්නට පිළිපන් පුද්ගලයා ය, සෝවාන් පුද්ගලයා ය, සෝවාන් ඵලය පසක් කරන්නට පිළිපන් පුද්ගලයා ය, ගෝත්‍රභූ පුද්ගලයා ය.
මහණෙනි, මේ පුද්ගලයෝ නව දෙනා ආහුනෙය්‍ය, පාහුනෙය්‍ය, දක්ඛිණෙය්‍ය, අංජලිකරණීය, ලෝකයාගේ අනුත්තර පින්කෙත වෙති.
සාදු! සාදු!! සාදු!!!
ආහුනෙය්‍යපුග්ගල සූත්‍රය නිමා විය.
සම්බෝධිවග්ගෝ පඨමෝ.
පළමුවෙනි සම්බෝධි වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
සම්බෝධිනිස්සයෝ චේව මේඝියං නන්දකං බලං,
සේවනා සුතවා සජ්ඣෝ පුග්ගලෝ ආහුනෙය්‍යෝ චාති
සම්බෝධි සූත්‍රය, නිස්සය සූත්‍රය, මේඝිය සූත්‍රය, නන්දක සූත්‍රය, බල සූත්‍රය, සේවිතබ්බාසේවිතබ්බ සූත්‍රය, සුතවා සූත්‍රය, සජ්ඣ සූත්‍රය, පුග්ගල සූත්‍රය සහ ආහුනෙය්‍ය සූත්‍රය වශයෙන් මෙහි සූත්‍ර දසයකි.
