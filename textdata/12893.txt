ඛුද්දක නිකාය
සුත්ත නිපාතෝ
10. කප්ප සුත්තං
10. කප්ප නිසා වදාළ දෙසුම
1097.මජ්ඣේ සරස්මිං තිට්ඨතං (ඉච්චායස්මා කප්පෝ)
ඕඝේ ජාතේ මහබ්භයේ
ජරාමච්චුපරේතානං දීපං පබ්‍රෑහි මාරිස
ත්වං ච මේ දීපමක්ඛාහි යථායිදං නාපරා සියා
(කප්ප)
භගවත් නිදුකාණනි මට - පහදා දෙනු මැන මේ ගැන
දිරීමෙන්ද මරණයෙන්ද - මැඩෙමින් සිටිනා නිරතුරු
මහා බියක් නිති පවතින - බලවත් සැඩ පහරින් යුතු
විලකට මැදි වී සිටිනා - අසරණ වූ ලෝ සතුනට
කියාදෙන්න “දූපත” ගැන
ආයෙත් නම් මෙවන් දුකක් - හට නොගන්න පරිද්දෙන්ම
දුකක් නොමැති “දූපත” ගැන - පවසාලනු මැනව අපට

1098.මජ්ඣේ සරස්මිං තිට්ඨතං (කප්පාති භගවා)
ඕඝේ ජාතේ මහබ්භයේ
ජරාමච්චුපරේතානං දීපං පබ්‍රෑමි කප්ප තේ
(භාග්‍යවතුන් වහන්සේ)
දිරීමෙන්ද මරණයෙන්ද - මැඩෙමින් සිටිනා නිරතුරු
මහා බියක් නිති පවතින - බලවත් සැඩ පහරින් යුතු
විලකට මැදි වී සිටිනා - අසරණ වූ ලෝ සතුනට
“දූපත” නම් තිබෙන්නේය - කප්පය, එය කියමි ඔබට

1099.අකිඤ්චනං අනාදානං - ඒතං දීපං අනාපරං
නිබ්බානමිති තං බ්‍රෑමි - ජරාමච්චුපරික්ඛයං
කෙලෙසුන් කිසිවක් නැත එහි - සියළු බැඳීමෙන් තොරමය
එයමය කියනා “දූපත” - වෙන දූපත් නැත්තේමය
ජරාමරණ නොමැති එතන - “නිවන” කියා පවසමි මම

1100.ඒතදඤ්ඤාය යේ සතා - දිට්ඨධම්මාභිනිබ්බුතා
න තේ මාරවසානුගා - න තේ මාරස්ස පද්ධගූති
යමෙක් ලොවේ සිහි නුවණින් - මෙහිදිම දැන අමා නිවන්
සදහට නිවිලා යත් නම් - ඒ අරහත් මුනිවරු ලොව
නොයති මාර වසඟයකට - නොම යත් මරු සිටින මගක
කප්ප සුත්තං දසමං.
කප්ප නිසා වදාළ දෙසුම මෙහි දස වැන්න වේ.
සාදු! සාදු!! සාදු!!!
