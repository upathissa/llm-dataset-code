සංයුත්ත නිකාය
සළායතන වග්ගෝ
1.17.46 – 48. බාහිරාතීත යදනිච්ච, බාහිරානාගත යදනිච්ච, බාහිර පච්චුප්පන්න යදනිච්ච සූත්‍ර
1.17.46 – 48. අතීත වූ ත්, අනාගත වූ ත්, වර්තමාන වූ ත් බාහිර යමක් ඇද්ද, එය අනිත්‍ය බව වදාළ දෙසුම්
රූපා භික්ඛවේ අනිච්චා අතීතා අනාගතා පච්චුප්පන්නා, යදනිච්චං තං දුක්ඛං, යං දුක්ඛං තදනත්තා, යදනත්තා තං “නේතං මම නේසෝ’හමස්මි න මේසෝ අත්තා”ති ඒවමේතං යථාභූතං සම්මප්පඤ්ඤාය දට්ඨබ්බං. සද්දා ....(පෙ).... ගන්ධා ....(පෙ).... රසා ....(පෙ).... ඵොට්ඨබ්බා ....(පෙ).... ධම්මා අනිච්චා අතීතා අනාගතා පච්චුප්පන්නා. යදනිච්චං තං දුක්ඛං. යං දුක්ඛං තදනත්තා. යදනත්තා තං “නේතං මම, නේසෝ’හමස්මි න මේසෝ අත්තා”ති ඒවමේතං යථාභූතං සම්මප්පඤ්ඤාය දට්ඨබ්බං.
ඒවං පස්සං භික්ඛවේ සුතවා අරියසාවකෝ රූපේසුපි නිබ්බින්දති ....(පෙ).... නාපරං ඉත්ථත්තායාති පජානාතීති.
පින්වත් මහණෙනි, අතීත වූ ත්, අනාගත වූ ත්, වර්තමාන වූ ත් රූප අනිත්‍යයි. යමක් අනිත්‍ය නම් එය දුකයි. යමක් දුක නම් එය අනාත්මයි. යමක් අනාත්ම නම් එය ‘මේක මගේ නොවේ, මේක මම නොවේ, මේ මගේ ආත්මය නොවේ’ කියා ඔය අයුරින් දියුණු කළ ප්‍රඥාවෙන් යථාර්ථය දැක්ක යුතුයි. ශබ්ද ….(පෙ)…. ගන්ධ ….(පෙ)…. රස ….(පෙ)…. පහස ….(පෙ)…. අතීත වූ ත්, අනාගත වූ ත්, වර්තමාන වූ ත්, මනසට අරමුණු වන දේ අනිත්‍යයි. යමක් අනිත්‍ය නම් එය දුකයි. යමක් දුක නම් එය අනාත්මයි. යමක් අනාත්ම නම් එය ‘මේක මගේ නොවේ, මේක මම නොවේ, මේ මගේ ආත්මය නොවේ’ කියා ඔය අයුරින් දියුණු කළ ප්‍රඥාවෙන් යථාර්ථය දැක්ක යුතුයි. පින්වත් මහණෙනි, ශ්‍රැතවත් ආර්ය ශ්‍රාවකයා ඔය අයුරින් දකින විට රූප ගැනත් සත්‍ය ස්වභාවය අවබෝධ වීම තුළින් ම කලකිරෙනවා ….(පෙ)…. නිවන පිණිස කළ යුතු වෙන දෙයක් නැත්තේම’ යැයි අවබෝධයෙන් ම දැනගන්නවා.
සාදු! සාදු!! සාදු!!!
