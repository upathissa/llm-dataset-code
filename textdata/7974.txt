අංගුත්තර නිකාය
තික නිපාතෝ
3.3.1.2.
ලෝකස්සාහං භික්ඛවේ, අස්සාදපරියේසනං අචරිං. යෝ ලෝකේ අස්සාදෝ, තදජ්ඣගමං. යාවතකෝ ලෝකේ අස්සාදෝ, පඤ්ඤාය මේ ඒසෝ සුදිට්ඨෝ. ලෝකස්සාහං භික්ඛවේ, ආදීනවපරියේසනං අචරිං. යෝ ලෝකේ ආදීනවෝ, තදජ්ඣගමං. යාවතකෝ ලෝකේ ආදීනවෝ, පඤ්ඤාය මේ ඒසෝ සුදිට්ඨෝ. ලෝකස්සාහං භික්ඛවේ, නිස්සරණපරියේසනං අචරිං. යං ලෝකේ නිස්සරණං, තදජ්ඣගමං යාවතකං ලෝකේ නිස්සරණං, පඤ්ඤාය මේ තං සුදිට්ඨං.
පින්වත් මහණෙනි, මා ලෝකයෙහි ඇති ආශ්වාදය පිළිබඳව පර්යේෂණ කරමින් ගියා. එතකොට ලෝකයෙහි යම් ආශ්වාදයක් ඇද්ද, එය මට අවබෝධ වුනා. ලෝකයෙහි ආශ්වාදය යම්තාක් ඇද්ද, මා එය මනාව ප්‍රඥාවෙන් දැකගත්තා. පින්වත් මහණෙනි, මා ලෝකයෙහි ඇති ආදීනවය පිළිබඳව පර්යේෂණ කරමින් ගියා. එතකොට ලෝකයෙහි යම් ආදීනවයක් ඇද්ද, එය මට අවබෝධ වුනා. ලෝකයෙහි ආදීනවය යම්තාක් ඇද්ද, මා එය මනාව ප්‍රඥාවෙන් දැකගත්තා. පින්වත් මහණෙනි, මා ලෝකයෙහි ඇති නිස්සරණය පිළිබඳව පර්යේෂණ කරමින් ගියා. එතකොට ලෝකයෙහි යම් නිස්සරණයක් ඇද්ද, එය මට අවබෝධ වුනා. ලෝකයෙහි නිස්සරණය යම්තාක් ඇද්ද, මා එය මනාව ප්‍රඥාවෙන් දැකගත්තා.
යාවකීවඤ්චාහං භික්ඛවේ, ලෝකස්ස අස්සාදඤ්ච අස්සාදතෝ ආදීනවඤ්ච ආදීනවතෝ නිස්සරණඤ්ච නිස්සරණතෝ යථාභූතං න අබ්භඤ්ඤාසිං, නේව තාවාහං භික්ඛවේ, සදේවකේ ලෝකේ සමාරකේ සබ්‍රහ්මකේ-සස්සමණබ්‍රාහ්මණියා පජාය සදේවමනුස්සාය අනුත්තරං සම්මාසම්බෝධිං අභිසම්බුද්ධෝ පච්චඤ්ඤාසිං.
පින්වත් මහණෙනි, මා යම්තාක් කලක් මේ ලෝකය පිළිබඳව ඔය ආකාරයට ආශ්වාදය ආශ්වාදය වශයෙනුත්, ආදීනවය ආදීනවය වශයෙනුත්, නිස්සරණය නිස්සරණය වශයෙනුත් ඒ වූ ස්වභාවයෙන්ම අවබෝධ කළේ නැද්ද, පින්වත් මහණෙනි, ඒ තාක්කල්ම මා දෙවියන් සහිත වූ, මරුන් සහිත වූ, බඹුන් සහිත වූ, ශ්‍රමණ බමුණන් සහිත වූ, මේ දෙව් මිනිස් ප්‍රජාවෙන් යුතු ලෝකයෙහි අනුත්තර වූ සම්මා සම්බුද්ධත්වය අවබෝධ කළ වගට ප්‍රතිඥා දුන්නේ නෑ.
යතෝ ච ඛෝ අහං භික්ඛවේ, ලෝකස්ස අස්සාදඤ්ච අස්සාදතෝ ආදීනවඤ්ච ආදීනවතෝ නිස්සරණඤ්ච නිස්සරණතෝ යථාභූතං අබ්භඤ්ඤාසිං, අථාහං භික්ඛවේ, සදේවකේ ලෝකේ සමාරකේ සබ්‍රහ්මකේ-සස්සමණබ්‍රාහ්මණියා පජාය සදේවමනුස්සාය අනුත්තරං සම්මාසම්බෝධිං අභිසම්බුද්ධෝ පච්චඤ්ඤාසිං.

ඤාණං ච පන මේ දස්සනං උදපාදි: “අකුප්පා මේ චේතෝවිමුත්ති. අයමන්තිමා ජාති. නත්ථි’දානි පුනබ්භවෝ”ති.
පින්වත් මහණෙනි, මා යම් දිනෙක මේ ලෝකය පිළිබඳව ඔය ආකාරයට ආශ්වාදය ආශ්වාදය වශයෙනුත්, ආදීනවය ආදීනවය වශයෙනුත්, නිස්සරණය නිස්සරණය වශයෙනුත් ඒ වූ ස්වභාවයෙන්ම අවබෝධ කරගත්තාද, පින්වත් මහණෙනි, එතකොටයි මා දෙවියන් සහිත වූ, මරුන් සහිත වූ, බඹුන් සහිත වූ, ශ්‍රමණ බමුණන් සහිත වූ, මේ දෙව් මිනිස් ප්‍රජාවෙන් යුතු ලෝකයෙහි අනුත්තර වූ සම්මා සම්බුද්ධත්වය අවබෝධ කළ වගට ප්‍රතිඥා දුන්නේ. මා තුළ ඤාණදර්ශනය පහළ වුනා, ‘මගේ චිත්ත විමුක්තිය නොවෙනස් වන දෙයක්. මේක මාගේ අවසාන උපතයි. ආයෙත් නම් දැන් පුනර්භවයක් නෑ’ කියලා.
