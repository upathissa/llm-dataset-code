සංයුත්ත නිකාය
සළායතන වග්ගෝ
1.12.9. සඤ්ඤෝජන සුත්තං
1.12.9. කෙලෙස් බන්ධනය ගැන වදාළ දෙසුම
සඤ්ඤෝජනියේ ච භික්ඛවේ ධම්මේ දේසිස්සාමි සඤ්ඤෝජනඤ්ච. තං සුණාථ. කතමේ ච භික්ඛවේ, සඤ්ඤෝජනියා ධම්මා, කතමඤ්ච සඤ්ඤෝජනං:
පින්වත් මහණෙනි, කෙලෙස් බන්ධනය ඇති කරවන දේත්, කෙලෙස් බන්ධනයත් ගැන කියා දෙන්නම්. එය සවන් යොමා අසන්න. කෙලෙස් බන්ධන ඇති කරවන දේ යනු කුමක්ද? කෙලෙස් බන්ධනය යනු කුමක්ද?
සන්ති භික්ඛවේ චක්ඛුවිඤ්ඤෙය්‍යා රූපා ඉට්ඨා කන්තා මනාපා පියරූපා කාමූපසංහිතා රජනීයා. ඉමේ වුච්චන්ති භික්ඛවේ, සඤ්ඤෝජනියා ධම්මා. යෝ තත්ථ ඡන්දරාගෝ තං තත්ථ සඤ්ඤෝජනං. සන්ති භික්ඛවේ, සෝතවිඤ්ඤෙය්‍යා සද්දා ....(පෙ).... ඝානවිඤ්ඤෙය්‍යා ගන්ධා ....(පෙ).... ජිව්හාවිඤ්ඤෙය්‍යා රසා ....(පෙ).... කායවිඤ්ඤෙය්‍යා ඵොට්ඨබ්බා ....(පෙ).... සන්ති භික්ඛවේ මනෝවිඤ්ඤෙය්‍යා ධම්මා ඉට්ඨා කන්තා මනාපා පියරූපා කාමූපසංහිතා රජනීයා. ඉමේ වුච්චන්ති භික්ඛවේ සඤ්ඤෝජනියා ධම්මා. යෝ තත්ථ ඡන්දරාගෝ තං තත්ථ සඤ්ඤෝජනන්ති.
පින්වත් මහණෙනි, ඇසෙන් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැදීම් හටගන්නා රූප තියෙනවා. පින්වත් මහණෙනි, මෙයට කියන්නේ කෙලෙස් බන්ධන ඇති කරවන දෙයක් කියලයි. ඒ කෙරෙහි යම් ඡන්ද රාගයක් ඇත්නම්, ඒක තමයි එතැන තියෙන කෙලෙස් බන්ධනය. පින්වත් මහණෙනි, කනෙන් දැනගත යුතු ශබ්ද තියෙනවා ….(පෙ)…. නාසයෙන් දැනගත යුතු ගන්ධ ….(පෙ)…. දිවෙන් දැනගත යුතු රස ….(පෙ)…. කයෙන් දැනගත යුතු පහස ….(පෙ)…. පින්වත් මහණෙනි, මනසින් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැදීම් හටගන්නා අරමුණු තියෙනවා. පින්වත් මහණෙනි, මෙයට කියන්නේ කෙලෙස් බන්ධන ඇති කරවන දෙයක් කියලයි. ඒ කෙරෙහි යම් ඡන්ද රාගයක් ඇත්නම්, ඒක තමයි එතැන තියෙන කෙලෙස් බන්ධනය.
සාදු! සාදු!! සාදු!!!
සඤ්ඤෝජන සූත්‍රය නිමා විය.
