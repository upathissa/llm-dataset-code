අංගුත්තර නිකාය
චතුක්ක නිපාතෝ
4.2.4.7. සමණමචල - පුත්ත සුත්තං
4.2.4.7. ශ්‍රමණ අචල - පුත්‍රයා ගැන වදාළ දෙසුම
චත්තාරෝ’මේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
සමණමචලෝ, සමණපුණ්ඩරීකෝ, සමණපදුමෝ, සමණේසු සමණසුඛුමාලෝ.
ශ්‍රමණ අචල ය. ශ්‍රමණ පුණ්ඩරීක ය. ශ්‍රමණ පදුම ය. ශ්‍රමණයන් අතර ශ්‍රමණ සුකුමාල ය.
කථඤ්ච භික්ඛවේ පුග්ගලෝ සමණමචලෝ හෝති? ඉධ භික්ඛවේ භික්ඛු සේඛෝ හෝති පටිපදෝ අනුත්තරං යෝගක්ඛේමං පත්ථයමානෝ විහරති. සෙය්‍යථාපි භික්ඛවේ රඤ්ඤෝ ඛත්තියස්ස මුද්ධාවසිත්තස්ස ජෙට්ඨෝ පුත්තෝ ආභිසේකෝ අනභිසිත්තෝ මචලප්පත්තෝ, ඒවමේව ඛෝ භික්ඛවේ භික්ඛු සේඛෝ හෝති පටිපදෝ අනුත්තරං යෝගක්ඛේමං පත්ථයමානෝ විහරති. ඒවං ඛෝ භික්ඛවේ පුග්ගලෝ සමණමචලෝ හෝති.
1. මහණෙනි, පුද්ගලයෙක් ශ්‍රමණ අචල වන්නේ කෙසේ ද? මහණෙනි, මෙහිලා භික්ෂුව සේඛ වූයේ වෙයි. අනුත්තර වූ නිවන පතමින් ප්‍රතිපදාවෙහි හික්මෙමින් වාසය කරයි. මහණෙනි, එය මෙබඳු දෙයකි. ඔටුණු පළන් රජෙකුගේ ජ්‍යෙෂ්ඨ පුත්‍රයෙක් සිටියි. හේ ඔටුණු පළඳින්නට සුදුසු වූයේ වෙයි. එහෙත් ඔටුණු නොපැළැන්දේ වෙයි. ස්ථිර ව ම ඔටුණු පළඳින්නේ වෙයි. මහණෙනි, එපරිද්දෙන් ම භික්ෂුව සම්පූර්ණ නොකරන ලද ශික්ෂාව ඇත්තේ වෙයි. අනුත්තර යෝගක්ඛේමය නම් වූ නිවන පතමින් ප්‍රතිපදාවෙහි හික්මෙන්නේ වෙයි. මහණෙනි, මෙසේ පුද්ගල තෙමේ නොසැලෙන ශ්‍රමණයෙක් බවට පත්වූයේ වෙයි.
කථඤ්ච භික්ඛවේ පුග්ගලෝ සමණපුණ්ඩරීකෝ හෝති? ඉධ භික්ඛවේ භික්ඛු ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති. නෝ ච ඛෝ අට්ඨවිමොක්ඛේ කායේන ඵස්සිත්වා විහරති. ඒවං ඛෝ භික්ඛවේ පුග්ගලෝ සමණපුණ්ඩරීකෝ හෝති.
2. මහණෙනි, පුද්ගලයෙක් ශ්‍රමණ පුණ්ඩරීක වන්නේ කෙසේ ද? මහණෙනි, මෙහිලා භික්ෂුව ආශ්‍රවයන් ක්ෂය වීම, අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මේ ජීවිතයේ දී ම තම විශිෂ්ට ඥානයෙන් පසක් කොට සමවැදී වාසය කරයි. එනමුදු අෂ්ට විමෝක්ෂයන් කයින් ස්පර්ශ නොකොට වසන්නේ වෙයි. මහණෙනි, මෙසේ පුද්ගල තෙමේ ශ්‍රමණ පුණ්ඩරීක වෙයි.
කථඤ්ච භික්ඛවේ පුග්ගලෝ සමණපදුමෝ හෝති? ඉධ භික්ඛවේ භික්ඛු ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේවධම්මේ සයං අභිඤ්ඤා සච්ඡිකත්වා උපසම්පජ්ජ විහරති. අට්ඨ ච විමොක්ඛේ කායේන ඵස්සිත්වා විහරති. ඒවං ඛෝ භික්ඛවේ පුග්ගලෝ සමණපදුමෝ හෝති.
3. මහණෙනි, පුද්ගලයෙක් ශ්‍රමණ පදුම වන්නේ කෙසේ ද? මහණෙනි, මෙහිලා භික්ෂුව ආශ්‍රවයන් ක්ෂය වීම, අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මේ ජීවිතයේ දී ම තම විශිෂ්ට ඥානයෙන් පසක් කොට සමවැදී වාසය කරයි. එමෙන් ම අෂ්ට විමෝක්ෂයන් ද කයින් ස්පර්ශ කොට වසන්නේ වෙයි. මහණෙනි, මෙසේ පුද්ගල තෙමේ ශ්‍රමණ පදුම වෙයි.
කථඤ්ච භික්ඛවේ පුග්ගලෝ සමණේසු සමණසුඛුමාලෝ හෝති? ඉධ භික්ඛවේ භික්ඛු යාචිතෝව බහුලං චීවරං පරිභුඤ්ජති, අප්පං අයාචිතෝ. යාචිතෝව බහුලං පිණ්ඩපාතං පරිභුඤ්ජති, අප්පං අයාචිතෝ. යාචිතෝව බහුලං සේනාසනං පරිභුඤ්ජති, අප්පං අයාචිතෝ. යාචිතෝව බහුලං ගිලානප්පච්චයභේසජ්ජපරික්ඛාරං පරිභුඤ්ජති, අප්පං අයාචිතෝ. යේහි ඛෝ පන සබ්‍රහ්මචාරීහි සද්ධිං විහරති, ත්‍යාස්ස මනාපේනේව බහුලං කායකම්මේන සමුදාචරන්ති, අප්පං අමනාපේන. මනාපේනේව බහුලං වචීකම්මේන සමුදාචරන්ති, අප්පං අමනාපේන. මනාපේනේව බහුලං මනෝකම්මේන සමුදාචරන්ති, අප්පං අමනාපේන. මනාපඤ්ඤේව බහුලං උපහාරං උපහරන්ති, අප්පං අමනාපං. යානි ඛෝ පන තානි වේදයිතානි පිත්තසමුට්ඨානානි වා සෙම්හසමුට්ඨානානි වා වාතසමුට්ඨානානි වා සන්නිපාතිකානි වා උතුපරිණාමජානි වා විසමපරිහාරජානි වා ඕපක්කමිකානි වා කම්මවිපාකජානි වා, තානස්ස න බහුදේව උප්පජ්ජන්ති. අප්පාබාධෝ හෝති. චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති අකිච්ඡලාභී අකසිරලාභී. ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරති. ඒවං ඛෝ භික්ඛවේ පුග්ගලෝ සමණේසු සමණසුඛුමාලෝ හෝති.
4. මහණෙනි, පුද්ගලයෙක් ශ්‍රමණයන් අතර ශ්‍රමණ සුකුමාල වන්නේ කෙසේ ද? මහණෙනි, මෙහිලා භික්ෂුව දායකයන් විසින් යළි යළි ඉල්ලා සිටින ලද්දේ ම බොහෝ සිවුරු පරිහරණය කරයි. ඉල්ලා නොසිටින ලද්දේ නම් අල්ප වශයෙනි. දායකයන් විසින් යළි යළි ඉල්ලා සිටින ලද්දේ ම බොහෝ පිණ්ඩපාතය වළඳයි. ඉල්ලා නොසිටින ලද්දේ නම් අල්ප වශයෙනි. දායකයන් විසින් යළි යළි ඉල්ලා සිටින ලද්දේ ම බොහෝ කුටි සෙනසුන් පරිහරණය කරයි. ඉල්ලා නොසිටින ලද්දේ නම් අල්ප වශයෙනි. දායකයන් විසින් යළි යළි ඉල්ලා සිටින ලද්දේ ම බොහෝ ගිලන්පස බෙහෙත් පිරිකර පරිහරණය කරයි. ඉල්ලා නොසිටින ලද්දේ නම් අල්ප වශයෙනි.
යම් සබ්‍රහ්මචාරීන් පිරිසක් වාසය කරයි නම්, ඒ සබ්‍රහ්මචාරීන් වහන්සේලා ඒ භික්ෂුවගේ සිත පැහැදෙන අයුරින් බහුල වශයෙන් කායික ක්‍රියා පවත්වති. අපැහැදෙන අයුරු ඇත්තේ ස්වල්ප වශයෙනි. ඒ භික්ෂුවගේ සිත පැහැදෙන අයුරින් බහුල වශයෙන් වාචසික ක්‍රියා පවත්වති. අපැහැදෙන අයුරු ඇත්තේ ස්වල්ප වශයෙනි. ඒ භික්ෂුවගේ සිත පැහැදෙන අයුරින් බහුල වශයෙන් මානසික ක්‍රියා පවත්වති. අපැහැදෙන අයුරු ඇත්තේ ස්වල්ප වශයෙනි.
පිතෙන් හටගන්නා වූ හෝ සෙමෙන් හටගන්නා වූ හෝ වාතයෙන් හටගන්නා වූ හෝ තුන් දොස් එකතු වීමෙන් හටගන්නා හෝ ඍතු විපර්යාසයෙන් හටගන්නා හෝ විෂම පරිහරණයෙන් හටගන්නා වූ හෝ උපක්‍රමයෙන් හටගන්නා වූ හෝ කර්ම විපාකයෙන් හටගන්නා වූ හෝ යම් වේදනාවන් ඇද්ද, ඒ භික්ෂුවට ඒ වේදනාවන් බොහෝ අයුරින් නූපදිති. අල්පාබාධ ඇත්තේ වෙයි.
අධිචිත්තයෙන් යුතු සතරක් වූ ධ්‍යානයන් කැමති සේ ලබන්නේ වෙයි. නිදුකින් ලබන්නේ වෙයි. විපුල කොට ලබන්නේ වෙයි. ආශ්‍රවයන් ක්ෂය කිරීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මෙලොවදී ම ස්වකීය ප්‍රඥාවෙන් සාක්ෂාත් කොට පැමිණ වසන්නේ වෙයි. මහණෙනි, මෙසේ මේ පුද්ගල තෙමේ ශ්‍රමණයන් අතර ශ්‍රමණ සුකුමාල වෙයි.
යං හි තං භික්ඛවේ සම්මා වදමානෝ වදෙය්‍ය ‘සමණේසු සමණසුඛුමාලෝ’ති. මමේව තං භික්ඛවේ සම්මා වදමානෝ වදෙය්‍ය ‘සමණේසු සමණසුඛුමාලෝ’ති. අහං හි භික්ඛවේ යාචිතෝව බහුලං චීවරං පරිභුඤ්ජාමි, අප්පං අයාචිතෝ. යාචිතෝව බහුලං පිණ්ඩපාතං පරිභුඤ්ජාමි, අප්පං අයාචිතෝ. යාචිතෝව බහුලං සේනාසනං පරිභුඤ්ජාමි, අප්පං අයාචිතෝ. යාචිතෝව බහුලං ගිලානපච්චයභේසජ්ජපරික්ඛාරං පරිභුඤ්ජාමි, අප්පං අයාචිතෝ. යේහි ඛෝ පන භික්ඛූහි සද්ධිං විහරාමි, තේ මං මනාපේනේව බහුලං කායකම්මේන සමුදාචරන්ති. අප්පං අමනාපේන. මනාපේනේව බහුලං වචීකම්මේන සමුදාචරන්ති, අප්පං අමනාපේන. මනාපේනේව බහුලං මනෝකම්මේන සමුදාචරන්ති, අප්පං අමනාපේන. මනාපං යේව බහුලං උපහාරං උපහරන්ති, අප්පං අමනාපං. යානි පන2 තානි වේදයිතානි පිත්තසමුට්ඨානානි වා සෙම්හසමුට්ඨානානි වා වාතසමුට්ඨානානි වා සන්නිපාතිකානි වා උතුපරිණාමජානි වා විසමපරිහාරජානි වා ඕපක්කමිකානි වා කම්මවිපාකජානි වා, තානි මේ න බහුදේව උප්පජ්ජන්ති. අප්පාබාධෝහමස්මි. චතුන්නං ඛෝ පන ඣානානං ආභිචේතසිකානං දිට්ඨධම්මසුඛවිහාරානං නිකාමලාභී අකිච්ඡලාභී අකසිරලාභී. ආසවානං ඛයා අනාසවං චේතෝවිමුත්තිං පඤ්ඤාවිමුත්තිං දිට්ඨේව ධම්මේ සයං අභිඤ්ඤා සච්ඡිකත්වා උපසම්පජ්ජ විහරාමි.
මහණෙනි, ශ්‍රමණයන් අතර ශ්‍රමණ සුකුමාල යැයි යමෙකු අරභයා මැනැවින් පවසන්නේ නම් මහණෙනි, ශ්‍රමණයන් අතර ශ්‍රමණ සුකුමාල යැයි මැනැවින් පැවසිය යුත්තේ මා උදෙසා ම ය.
මහණෙනි, මම දායකයන් විසින් යළි යළි ඉල්ලා සිටින ලද්දේ ම බොහෝ සිවුරු පරිහරණය කරමි. ඉල්ලා නොසිටින ලද්දේ නම් අල්ප වශයෙනි. දායකයන් විසින් යළි යළි ඉල්ලා සිටින ලද්දේ ම බොහෝ පිණ්ඩපාතය වළඳමි. ඉල්ලා නොසිටින ලද්දේ නම් අල්ප වශයෙනි. දායකයන් විසින් යළි යළි ඉල්ලා සිටින ලද්දේ ම බොහෝ කුටි සෙනසුන් පරිහරණය කරමි. ඉල්ලා නොසිටින ලද්දේ නම් අල්ප වශයෙනි. දායකයන් විසින් යළි යළි ඉල්ලා සිටින ලද්දේ ම බොහෝ ගිලන්පස බෙහෙත් පිරිකර පරිහරණය කරමි. ඉල්ලා නොසිටින ලද්දේ නම් අල්ප වශයෙනි.
යම් සබ්‍රහ්මචාරීන් පිරිසක් වාසය කරයි නම්, ඒ සබ්‍රහ්මචාරීන් වහන්සේලා ඒ මාගේ සිත පැහැදෙන අයුරින් බහුල වශයෙන් කායික ක්‍රියා පවත්වති. අපැහැදෙන අයුරු ඇත්තේ ස්වල්ප වශයෙනි. ඒ මාගේ සිත පැහැදෙන අයුරින් බහුල වශයෙන් වාචසික ක්‍රියා පවත්වති. අපැහැදෙන අයුරු ඇත්තේ ස්වල්ප වශයෙනි. ඒ මාගේ සිත පැහැදෙන අයුරින් බහුල වශයෙන් මානසික ක්‍රියා පවත්වති. අපැහැදෙන අයුරු ඇත්තේ ස්වල්ප වශයෙනි.
පිතෙන් හටගන්නා වූ හෝ සෙමෙන් හටගන්නා වූ හෝ වාතයෙන් හටගන්නා වූ හෝ තුන් දොස් එකතු වීමෙන් හටගන්නා හෝ ඍතු විපර්යාසයෙන් හටගන්නා හෝ විෂම පරිහරණයෙන් හටගන්නා වූ හෝ උපක්‍රමයෙන් හටගන්නා වූ හෝ කර්ම විපාකයෙන් හටගන්නා වූ හෝ යම් වේදනාවන් ඇද්ද, මා හට ඒ වේදනාවන් බොහෝ අයුරින් නූපදිති. අල්පාබාධ ඇත්තේ වෙයි.
අධිචිත්තයෙන් යුතු සතරක් වූ ධ්‍යානයන් කැමති සේ ලබන්නේ වෙමි. නිදුකින් ලබන්නේ වෙමි. විපුල කොට ලබන්නේ වෙමි. ආශ්‍රවයන් ක්ෂය කිරීමෙන් අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් මෙලොවදී ම ස්වකීය ප්‍රඥාවෙන් සාක්ෂාත් කොට පැමිණ වසන්නේ වෙමි.
යං හි තං භික්ඛවේ සම්මා වදමානෝ වදෙය්‍ය ‘සමණේසු සමණසුඛුමාලෝ’ති, මමේව තං භික්ඛවේ සම්මා වදමානෝ වදෙය්‍ය ‘සමණේසු සමණසුඛුමාලෝ’ති.
මහණෙනි, ශ්‍රමණයන් අතර ශ්‍රමණ සුකුමාල යැයි යමෙකු අරභයා මැනැවින් පවසන්නේ නම් මහණෙනි, ශ්‍රමණයන් අතර ශ්‍රමණ සුකුමාල යැයි මැනැවින් පැවසිය යුත්තේ මා උදෙසා ම ය.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයේ විද්‍යමාන ව සිටිති.
සාදු! සාදු!! සාදු!!!
සමණමචල – පුත්ත සූත්‍රය නිමා විය.
