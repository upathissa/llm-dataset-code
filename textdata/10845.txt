අංගුත්තර නිකාය
සත්තක නිපාතෝ
7.2.1.4. සීහ සේනාපති සුත්තං
7.2.1.4. සීහ සේනාපතිට වදාළ දෙසුම
ඒකං සමයං භගවා වේසාලියං විහරති මහාවනේ කූටාගාරසාලායං. අථ ඛෝ සීහෝ සේනාපති යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ සීහෝ සේනාපති භගවන්තං ඒතදවෝච:
එක් සමයෙක් හි භාග්‍යවතුන් වහන්සේ විශාලා මහනුවර මහාවනයෙහි කූටාගාර ශාලාවෙහි වැඩවෙසෙන සේක. එකල්හී සීහ සේනාපති භාග්‍යවතුන් වහන්සේ කරා පැමිණියේ ය. පැමිණ භාග්‍යවතුන් වහන්සේ සකසා වන්දනා කොට එකත්පස් ව හිඳගත්තේ ය. එකත්පස් ව හුන් සීහ සේනාපති තෙමේ භාග්‍යවතුන් වහන්සේට මෙය පැවසුවේ ය.
සක්කා නු ඛෝ භන්තේ සන්දිට්ඨිකං දානඵලං පඤ්ඤාපේතුන්ති.
“ස්වාමීනී, සන්දිට්ඨික දානඵල පණවන්නට හැකිසේක් ද?”
තේනහි සීහ, තංයේව තත්ථ පටිපුච්ඡිස්සාමි. යථා තේ ඛමෙය්‍ය තථා නං බ්‍යාකරෙය්‍යාසි.
“එසේ වී නම් සීහයෙනි, එහිලා ඔබගෙන් ම අසන්නෙමි. ඔබට යම් පරිදි වැටහෙයි නම් ඒ අයුරින් පවසන්න.
(1) තං කිං මඤ්ඤසි සීහ, ඉධස්සු ද්වේ පුරිසා ඒකෝ පුරිසෝ අස්සද්ධෝ මච්ඡරී කදරියෝ පරිභාසකෝ, ඒකෝ පුරිසෝ සද්ධෝ දානපති අනුප්පදානරතෝ. තං කිං මඤ්ඤසි සීහ කං නු ඛෝ අරහන්තෝ පඨමං අනුකම්පන්තා අනුකම්පෙය්‍යුං. යෝ වා සෝ පුරිසෝ අස්සද්ධෝ මච්ඡරී කදරියෝ පරිභාසකෝ, යෝ වා පුරිසෝ සද්ධෝ දානපති අනුප්පදානරතෝති?
1. සීහයෙනි, ඒ කිමෙකැයි හඟනෙහි ද? මෙහිලා පුරුෂයෝ දෙදෙනෙක් සිටිති. ඉන් එක් පුරුෂයෙක් ශ්‍රද්ධා නැති, මසුරු, තද මසුරු, අනුන්ට ගරහන්නෙකි. තව පුරුෂයෙක් සැදැහැවත්, දානපති, දන් දීමෙහි ඇළුණු කෙනෙකි. සීහය, ඒ කිමෙකැයි හඟනෙහි ද? රහත්හු පළමුකොට අනුකම්පා කරත් නම්, කවරක්හුට අනුකම්පා කරන්නාහු ද? යම් ඒ පුරුෂයෙක් ශ්‍රද්ධා නැති, මසුරු, තද මසුරු, අනුන්ට ගරහන්නෙක් වෙයි නම් ඔහුට ද? යම් ඒ පුරුෂයෙක් සැදැහැවත්, දානපති, දන් දීමෙහි ඇළුණු කෙනෙක් වෙයි නම් ඔහුට ද?”
යෝ සෝ භන්තේ, පුරිසෝ අස්සද්ධෝ මච්ඡරී කදරියෝ පරිභාසකෝ, කින්තං අරහන්තෝ පඨමං අනුකම්පන්තා අනුකම්පෙස්සන්තී. යෝ ච ඛෝ සෝ භන්තේ, පුරිසෝ සද්ධෝ දානපති අනුප්පදානරතෝ, තංයේව අරහන්තෝ පඨමං අනුකම්පන්තා අනුකම්පෙය්‍යුං.
“ස්වාමීනී, යම් ඒ පුරුෂයෙක් සැදැහැ නැත්තේ, මසුරු වූයේ, දැඩි මසුරු වූයේ, අනුන්ට ගරහන්නේ වෙයි ද, රහත්හු අනුකම්පා කරත් නම්, පළමු කොට මක් නිසා ඔහුට අනුකම්පා කරන්නාහු ද?
ස්වාමීනී, යම් ඒ පුරුෂයෙක් සැදැහැවත් වූයේ, දානපති වූයේ, දන් දීමෙහි ඇළුණේ වෙයි ද, රහත්හු අනුකම්පා කරත් නම්, පළමු කොට ඔහුට අනුකම්පා කරන්නාහු ය.”
(2) තං කිං මඤ්ඤසි සීහ, කං නු ඛෝ අරහන්තෝ පඨමං උපසංකමන්තා උපසංකමෙය්‍යුං: යෝ වා සෝ පුරිසෝ අස්සද්ධෝ මච්ඡිරී කදරියෝ පරිභාසකෝ, යෝ වා සෝ පුරිසෝ සද්ධෝ දානපති අනුප්පදානරතෝති?
2. “සීහයෙනි, ඒ කිමෙකැයි හඟනෙහි ද? රහත්හු පළමුකොට එළඹෙත් නම්, කවරක්හු කරා එළඹෙන්නාහු ද? යම් ඒ පුරුෂයෙක් ශ්‍රද්ධා නැති, මසුරු, තද මසුරු, අනුන්ට ගරහන්නෙක් වෙයි නම් ඔහු කරා ද? යම් ඒ පුරුෂයෙක් සැදැහැවත්, දානපති, දන් දීමෙහි ඇළුණු කෙනෙක් වෙයි නම් ඔහු කරා ද?”
යෝ සෝ භන්තේ, පුරිසෝ අස්සද්ධෝ මච්ඡරී කදරියෝ පරිභාසකෝ, කිං තං අරහන්තෝ පඨමං උපසංකමන්තා උපසංකමිස්සන්ති යෝ ච ඛෝ සෝ භන්තේ, පුරිසෝ සද්ධෝ දානපති අනුප්පදානරතෝ, තංයේව අරහන්තෝ පඨමං උපසංකමන්තා උපසංකමෙය්‍යුං.
“ස්වාමීනී, යම් ඒ පුරුෂයෙක් සැදැහැ නැත්තේ, මසුරු වූයේ, දැඩි මසුරු වූයේ, අනුන්ට ගරහන්නේ වෙයි ද, රහත්හු එළඹෙත් නම්, පළමු කොට මක් නිසා ඔහු කරා එළඹෙන්නාහු ද?
ස්වාමීනී, යම් ඒ පුරුෂයෙක් සැදැහැවත් වූයේ, දානපති වූයේ, දන් දීමෙහි ඇළුණේ වෙයි ද, රහත්හු එළඹෙත් නම්, පළමු කොට ඔහු කරා එළඹෙන්නාහු ය.”
(3) තං කිං මඤ්ඤසි සීහ, කස්ස නු ඛෝ අරහන්තෝ පඨමං පතිගණ්හන්තා පතිගණ්හෙය්‍යුං: යෝ වා සෝ පුරිසෝ අස්සද්ධෝ මච්ඡරී කදරියෝ පරිභාසකෝ, යෝ වා සෝ පුරිසෝ සද්ධෝ දානපති අනුප්පදානරතෝති?
3. “සීහයෙනි, ඒ කිමෙකැයි හඟනෙහි ද? රහත්හු පළමුකොට දන් පිළිගන්නාහු නම්, කවරක්හුගේ දන් පිළිගන්නාහු ද? යම් ඒ පුරුෂයෙක් ශ්‍රද්ධා නැති, මසුරු, තද මසුරු, අනුන්ට ගරහන්නෙක් වෙයි නම් ඔහුගේ ද? යම් ඒ පුරුෂයෙක් සැදැහැවත්, දානපති, දන් දීමෙහි ඇළුණු කෙනෙක් වෙයි නම් ඔහුගේ ද?”
යෝ සෝ භන්තේ, පුරිසෝ අස්සද්ධෝ මච්ඡරී කදරියෝ පරිභාසකෝ, කිං තස්ස අරහන්තෝ පඨමං පතිගණ්හන්තා පතිගණ්හිස්සන්ති. යෝ ච ඛෝ සෝ භන්තේ, පුරිසෝ සද්ධෝ දානපති අනුප්පදානරතෝ, තස්සේව අරහන්තෝ පඨමං පතිගණ්හන්තා පතිගණ්හෙය්‍යුං:
“ස්වාමීනී, යම් ඒ පුරුෂයෙක් සැදැහැ නැත්තේ, මසුරු වූයේ, දැඩි මසුරු වූයේ, අනුන්ට ගරහන්නේ වෙයි ද, රහත්හු දන් පිළිගනිත් නම්, පළමු කොට මක් නිසා ඔහුගෙන් දන් පිළිගන්නාහු ද?
ස්වාමීනී, යම් ඒ පුරුෂයෙක් සැදැහැවත් වූයේ, දානපති වූයේ, දන් දීමෙහි ඇළුණේ වෙයි ද, රහත්හු දන් පිළිගනිත් නම්, පළමු කොට ඔහුගේ දන් පිළිගන්නාහු ය.”
(4) තං කිං මඤ්ඤසි සීහ, කස්ස නු ඛෝ අරහන්තෝ පඨමං ධම්මං දේසෙන්තා දේසෙය්‍යුං, යෝ වා සෝ පුරිසෝ අස්සද්ධෝ මච්ඡරී කදරියෝ පරිභාසකෝ, යෝ වා සෝ පුරිසෝ සද්ධෝ දානපති අනුප්පදානරතෝති?
4. “සීහයෙනි, ඒ කිමෙකැයි හඟනෙහි ද? රහත්හු පළමුකොට දහම් දෙසත් නම්, කවරක්හුට දෙසන්නාහු ද? යම් ඒ පුරුෂයෙක් ශ්‍රද්ධා නැති, මසුරු, තද මසුරු, අනුන්ට ගරහන්නෙක් වෙයි නම් ඔහුට ද? යම් ඒ පුරුෂයෙක් සැදැහැවත්, දානපති, දන් දීමෙහි ඇළුණු කෙනෙක් වෙයි නම් ඔහුට ද?”
යෝ සෝ භන්තේ, පුරිසෝ අස්සද්ධෝ මච්ඡරී කදරියෝ පරිභාසකෝ, කිං තස්ස අරහන්තෝ පඨමං ධම්මං දේසෙන්තා දේසිස්සන්ති, යෝ ච ඛෝ සෝ භන්තේ, පුරිසෝ සද්ධෝ දානපති අනුප්පදානරතෝ, තස්සේව අරහන්තෝ පඨමං ධම්මං දේසෙන්තා දේසෙය්‍යුං.
“ස්වාමීනී, යම් ඒ පුරුෂයෙක් සැදැහැ නැත්තේ, මසුරු වූයේ, දැඩි මසුරු වූයේ, අනුන්ට ගරහන්නේ වෙයි ද, රහත්හු දහම් දෙසත් නම්, පළමු කොට මක් නිසා ඔහුට දෙසන්නාහු ද?
ස්වාමීනී, යම් ඒ පුරුෂයෙක් සැදැහැවත් වූයේ, දානපති වූයේ, දන් දීමෙහි ඇළුණේ වෙයි ද, රහත්හු දහම් දෙසත් නම්, පළමු කොට ඔහුට දෙසන්නාහු ය.”
(5) තං කිං මඤ්ඤසි සීහ, කස්ස නු ඛෝ කල්‍යාණෝ කිත්තිසද්දෝ අබ්භුග්ගච්ඡෙය්‍ය යෝ වා සෝ පුරිසෝ අස්සද්ධෝ මච්ඡරී කදරියෝ පරිභාසකෝ, යෝ වා සෝ පුරිසෝ සද්ධෝ දානපති අනුප්පදානරතෝති?
5. “සීහයෙනි, ඒ කිමෙකැයි හඟනෙහි ද? කවරක්හුගේ කල්‍යාණ කීර්ති ඝෝෂාවක් පැතිර යන්නේ වෙයි ද? යම් ඒ පුරුෂයෙක් ශ්‍රද්ධා නැති, මසුරු, තද මසුරු, අනුන්ට ගරහන්නෙක් වෙයි නම් ඔහුගේ ද? යම් ඒ පුරුෂයෙක් සැදැහැවත්, දානපති, දන් දීමෙහි ඇළුණු කෙනෙක් වෙයි නම් ඔහුගේ ද?”
යෝ සෝ භන්තේ, පුරිසෝ අස්සද්ධෝ මච්ඡරී කදරියෝ පරිභාසකෝ කිං තස්ස කල්‍යාණෝ කිත්තිසද්දෝ අබ්භුග්ගච්ඡිස්සති, යෝ ච ඛෝ සෝ භන්තේ, පුරිසෝ සද්ධෝ දානපති අනුප්පදානරතෝ, තස්සේව කල්‍යාණෝ කිත්ති සද්දෝ අබ්භුග්ගච්ඡෙය්‍ය.
“ස්වාමීනී, යම් ඒ පුරුෂයෙක් සැදැහැ නැත්තේ, මසුරු වූයේ, දැඩි මසුරු වූයේ, අනුන්ට ගරහන්නේ වෙයි ද, කුමක් හෙයින් ඔහුගේ කලණ කිතු ගොස පැතිර යන්නේ ද?
ස්වාමීනී, යම් ඒ පුරුෂයෙක් සැදැහැවත් වූයේ, දානපති වූයේ, දන් දීමෙහි ඇළුණේ වෙයි ද, ඔහුගේ ම කලණ කිතු ගොස පැතිර යන්නේ ය.”
(6) තං කිං මඤ්ඤසි සීහ, කෝ නු ඛෝ යඤ්ඤදේව පරිසං උපසංකමෙය්‍ය යදි ඛත්තියපරිසං යදි බ්‍රාහ්මණපරිසං යදි ගහපතිපරිසං යදි සමණපරිසං විසාරදෝ උපසංකමෙය්‍ය අමංකුභූතෝ, යෝ වා සෝ පුරිසෝ අස්සද්ධෝ මච්ඡරී කදරියෝ පරිභාසකෝ, යෝ වා සෝ පුරිසෝ සද්ධෝ දානපති අනුප්පදානරතෝති?
6. “සීහයෙනි, ඒ කිමෙකැයි හඟනෙහි ද? ක්ෂත්‍රිය පිරිසක් වේවා බ්‍රාහ්මණ පිරිසක් වේවා ගෘහපති පිරිසක් වේවා ශ්‍රමණ පිරිසක් වේවා, යම් ම වූ පිරිසක් කරා කවරෙක් නම් මකු නොවී, විශාරද ව එළඹෙන්නේ ද? යම් ඒ පුරුෂයෙක් ශ්‍රද්ධා නැති, මසුරු, තද මසුරු, අනුන්ට ගරහන්නෙක් වෙයි නම් ඔහු ද? යම් ඒ පුරුෂයෙක් සැදැහැවත්, දානපති, දන් දීමෙහි ඇළුණු කෙනෙක් වෙයි නම් ඔහු ද?”
යෝ සෝ භන්තේ, පුරිසෝ අස්සද්ධෝ මච්ඡරී කදරියෝ පරිභාසකෝ, කිං සෝ යඤ්ඤදේව පරිසං උපසංකමිස්සති, යදි ඛත්තියපරිසං යදි බ්‍රාහ්මණපරිසං යදි ගහපතිපරිසං යදි සමණපරිසං, විසාරදෝ උපසංකමති අමංකුභූතෝ, යෝ ච ඛෝ සෝ භන්තේ, පුරිසෝ සද්ධෝ දානපති අනුප්පදානරතෝ, සෝ යඤ්ඤදේව පරිසං උපසංකමෙය්‍ය යදි ඛත්තියපරිසං යදි බ්‍රාහ්මණපරිසං යදි ගහපතිපරිසං යදි සමණපරිසං විසාරදෝ උපසංකමති අමංකුභූතෝ.
“ස්වාමීනී, යම් ඒ පුරුෂයෙක් සැදැහැ නැත්තේ, මසුරු වූයේ, දැඩි මසුරු වූයේ, අනුන්ට ගරහන්නේ වෙයි ද, ක්ෂත්‍රිය පිරිසක් වේවා බ්‍රාහ්මණ පිරිසක් වේවා ගෘහපති පිරිසක් වේවා ශ්‍රමණ පිරිසක් වේවා, යම් ම වූ පිරිසක් කරා කුමක් හෙයින් ඔහු මකු නොවී, විශාරද ව එළඹෙන්නේ ද?
ස්වාමීනී, යම් ඒ පුරුෂයෙක් සැදැහැවත් වූයේ, දානපති වූයේ, දන් දීමෙහි ඇළුණේ වෙයි ද, ක්ෂත්‍රිය පිරිසක් වේවා බ්‍රාහ්මණ පිරිසක් වේවා ගෘහපති පිරිසක් වේවා ශ්‍රමණ පිරිසක් වේවා, යම් ම වූ පිරිසක් කරා ඔහු නම් මකු නොවී, විශාරද ව එළඹෙන්නේ ය.”
(7) තං කිං මඤ්ඤසි සීහ, කෝ නු ඛෝ කායස්ස භේදා පරම්මරණා සුගතිං සග්ගං ලෝකං උපපජ්ජිස්සති, යෝ ච ඛෝ සෝ පුරිසෝ අස්සද්ධෝ මච්ඡරී කදරියෝ පරිභාසකෝ, යෝ වා සෝ පුරිසෝ සද්ධෝ දානපති අනුප්පදානරතෝති?
7. “සීහයෙනි, ඒ කිමෙකැයි හඟනෙහි ද? කවරෙක් නම් කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ ද? යම් ඒ පුරුෂයෙක් ශ්‍රද්ධා නැති, මසුරු, තද මසුරු, අනුන්ට ගරහන්නෙක් වෙයි නම් ඔහු ද? යම් ඒ පුරුෂයෙක් සැදැහැවත්, දානපති, දන් දීමෙහි ඇළුණු කෙනෙක් වෙයි නම් ඔහු ද?”
යෝ සෝ භන්තේ පුරිසෝ අස්සද්ධෝ මච්ඡරී කදරියෝ පරිභාසකෝ, කිං සෝ කායස්ස භේදා පරම්මරණා සුගතිං සග්ගං ලෝකං උපපජ්ජිස්සති, යෝ ච ඛෝ සෝ භන්තේ, පුරිසෝ දානපති අනුප්පදානරතෝ, සෝ කායස්ස භේදා පරම්මරණා සුගතිං සග්ගං ලෝකං උපපජ්ජෙය්‍ය.
“ස්වාමීනී, යම් ඒ පුරුෂයෙක් සැදැහැ නැත්තේ, මසුරු වූයේ, දැඩි මසුරු වූයේ, අනුන්ට ගරහන්නේ වෙයි ද, කුමක් හෙයින් ඔහු කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ ද?
ස්වාමීනී, යම් ඒ පුරුෂයෙක් සැදැහැවත් වූයේ, දානපති වූයේ, දන් දීමෙහි ඇළුණේ වෙයි ද, ඔහු නම් කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ ය.
යානිමානි භන්තේ, භගවතා ඡ සන්දිට්ඨිකානි දානඵලානි අක්ඛාතානි, නාහං එත්ථ භගවතෝ සද්ධාය ගච්ඡාමි. අහම්පේතානි ජානාමි.
ස්වාමීනී, භාග්‍යවතුන් වහන්සේ විසින් යම් ඒ සන්දිට්ඨික වූ දානඵල සයක් පිළිබඳ ව වදාරණ ලද්දේ ද, එහිලා මම හුදෙක් භාග්‍යවතුන් වහන්සේ පිළිබඳ ව ශ්‍රද්ධාවෙන් පමණක් නොගනිමි. මම් මැ මේ දානඵල දනිමි.
අහං භන්තේ, දායකෝ දානපති. මං අරහන්තෝ පඨමං අනුකම්පන්තා අනුකම්පන්ති. අහං භන්තේ, දායකෝ දානපති. මං අරහන්තෝ පඨමං උපසංකමන්තා උපසංකමන්ති අහං භන්තේ, දායකෝ දානපති. මය්හං අරහන්තෝ පඨමං පතිගණ්හන්තා පතිගණ්හන්ති. අහං භන්තේ, දායකෝ දානපති. මය්හං අරහන්තෝ පඨමං ධම්මං දේසෙන්තා දේසෙන්ති. අහං භන්තේ, දායකෝ දානපති. මය්හං කල්‍යාණෝ කිත්තිසද්දෝ අබ්භුග්ගතෝ: “සීහෝ සේනාපති දායකෝ කාරකෝ සංඝුපට්ඨාකෝ’ති. අහං භන්තේ, දායකෝ දානපති. යඤ්ඤදේව පරිසං උපසංකමාමි යදි ඛත්තියපරිසං, යදි බ්‍රාහ්මණපරිසං, යදි ගහපතිපරිසං යදි සමණපරිසං, විසාරදෝ උපසංකමාමි අමංකුභූතෝ.
ස්වාමීනී, මම දන් දෙන දානපතියෙක්මි. රහත්හු අනුකම්පා කරන්නාහු, මට ම පළමු කොට අනුකම්පා කරති. ස්වාමීනී, මම දන් දෙන දානපතියෙක්මි. රහත්හු එළඹෙන්නාහු, මා කරා ම පළමු කොට එළඹෙති. ස්වාමීනී, මම දන් දෙන දානපතියෙක්මි. රහත්හු දන් පිළිගන්නාහු, පළමු කොට මගේ දන් පිළිගනිති. ස්වාමීනී, මම දන් දෙන දානපතියෙක්මි. රහත්හු දහම් දෙසන්නාහු, මට ම පළමු කොට දහම් දෙසති. ස්වාමීනී, මම දන් දෙන දානපතියෙක්මි. මා පිළිබඳ ව ‘සීහ සේනාපති තෙමේ දායකයෙකි. කාරකයෙකි. සංඝෝපස්ථායකයෙකි’ යි කලණ කිතුගොසක් පැන නංගේ ය. ස්වාමීනී, මම දන් දෙන දානපතියෙක්මි. ක්ෂත්‍රිය පිරිසක් වේවා බ්‍රාහ්මණ පිරිසක් වේවා ගෘහපති පිරිසක් වේවා ශ්‍රමණ පිරිසක් වේවා යම් ම පිරිසක් අතරට යන්නෙම් නම්, මම විශාරද ව නොමකු ව යමි.
යානිමානි භන්තේ, භගවතා ඡ සන්දිට්ඨිකානි දානඵලානි, අක්ඛාතානි, නාහං එත්ථ භගවතෝ සද්ධාය ගච්ඡාමි. අහම්පේතානි ජානාමි.
ස්වාමීනී, භාග්‍යවතුන් වහන්සේ විසින් යම් ඒ සන්දිට්ඨික වූ දානඵල සයක් පිළිබඳ ව වදාරණ ලද්දේ ද, එහිලා මම හුදෙක් භාග්‍යවතුන් වහන්සේ පිළිබඳ ව ශ්‍රද්ධාවෙන් පමණක් නොගනිමි. මම් මැ මේ දානඵල දනිමි.
යං ච ඛෝ මං භන්තේ, භගවා ඒවමාහ: ‘දායකෝ සීහ, දානපති කායස්ස භේදා පරම්මරණා සුගතිං සග්ගං ලෝකං උපපජ්ජතී’ති. ඒතාහං න ජානාමි. එත්ථ ච පනාහං භගවතෝ සද්ධාය ගච්ඡාමි.
ස්වාමීනී, භාග්‍යවතුන් වහන්සේ මා හට යමක් මෙසේ වදාළ සේක් ද, ‘සීහයෙනි, දන් දෙන දානපති තෙමේ කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ ය’ කියා මෙකරුණ මම නොදනිමි. මෙහිලා මම වනාහී භාග්‍යවතුන් වහන්සේ කෙරෙහි ශ්‍රද්ධාවෙන් ගනිමි.”
ඒවමේතං සීහ, ඒවමේතං සීහ, දායකෝ සීහ, දානපති කායස්ස භේදා පරම්මරණා සුගතිං සග්ගං ලෝකං උපපජ්ජතීති.
“සීහයෙනි, එය එසේ ම ය. සීහයෙනි, එය එසේ ම ය. සීහයෙනි, දන් දෙන දානපති තෙමේ කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපදින්නේ ය.”
සාදු! සාදු!! සාදු!!!
සීහසේනාපති සූත්‍රය නිමා විය.
