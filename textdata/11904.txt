ඛුද්දක නිකාය
උදාන පාළි
1.7. පාවා සුත්තං
1.7. පාවා නුවර දී වදාළ උදානය
ඒවං මේ සුතං: ඒකං සමයං භගවා පාවායං විහරති අජකලාපකේ චේතියේ අජකලාපකස්ස යක්ඛස්ස භවනේ. තේන ඛෝ පන සමයේන භගවා රත්තන්ධකාරතිමිසායං අබ්භෝකාසේ නිසින්නෝ හෝති. දේවෝ ච ඒකමේකං ඵුසායති. අථ ඛෝ අජකලාපකෝ යක්ඛෝ භගවතෝ භයං ඡම්භිතත්තං ලෝමහංසං උප්පාදේතුකාමෝ යේන භගවා තේනුපසංකමි. උපසංකමිත්වා භගවතෝ අවිදූරේ තික්ඛත්තුං ‘අක්කුලෝ පක්කුලෝ’ති අක්කුලපක්කුලිකං අකාසි, ‘ඒසෝ තේ සමණ පිසාචෝ’ති.
මා හට අසන්නට ලැබුනේ මේ විදිහටයි. ඒ දිනවල භාග්‍යවතුන් වහන්සේ වැඩසිටියේ අජකලාපක කියන සිද්ධස්ථානය අසල, අජකලාපක නම් යක්ෂයාගේ භවනේ. ඒ වෙලාවේ භාග්‍යවතුන් වහන්සේ රෑ ඝන අඳුරේ, එළිමහනේ වැඩසිටියා. වැහි බිඳුත් එක දෙක වැටෙමින් තිබුනා.එතකොට අජකලාපක යක්ෂයා භාග්‍යවතුන් වහන්සේව භය කරන්න හිතාගෙන, තැතිගන්වන්න හිතාගෙන, ලොමු දහ ගන්වන්න හිතාගෙන භාග්‍යවතුන් වහන්සේ ළඟට ආවා. ඇවිදින් භාග්‍යවතුන් වහන්සේට නුදුරින් ‘අක්කුල පක්කුල’ යන හඬ එන පරිදි තුන්වරක් ශබ්ද කළා. “ඒයි ශ්‍රමණය, මෙන්න ඔබ ළඟට පිශාචයෙක් ඇවිල්ලා ඉන්නවා.”
අථ ඛෝ භගවා ඒතමත්ථං විදිත්වා තායං වේලායං ඉමං උදානං උදානේසි:
එතකොට භාග්‍යවතුන් වහන්සේ මෙකරුණ දැනගෙන ඒ වෙලාවේ මේ උදානය වදාළා.
යදා සකේසු ධම්මේසු පාරගූ හෝති බ්‍රාහ්මණෝ,
අථ ඒතං පිසාචඤ්ච පක්කුලඤ්චාතිවත්තතීති
“යම් දවසක අරහත් බ්‍රාහ්මණයා තමන් තුළ වැඩුණු ගුණධර්ම තුළින් සංසාරෙන් එතෙර වුනා නම්, ඊට පස්සේ ඔය පිශාචයාවත් පක්කුල ශබ්දයත් ඉක්මවා ගිහිල්ලයි ඉන්නෙ.”
සාදු! සාදු!! සාදු!!!
