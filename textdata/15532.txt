ඛුද්දක නිකාය
ථේර ගාථා
9.1.1. භූතත්ථේරගාථා
9.1.1. භූත තෙරුන්ගේ ගාථා
518.යදා දුක්ඛං ජරාමරණන්ති පණ්ඩිතෝ
අවිද්දසූ යත්ථ සිතා පුථුජ්ජනා
දුක්ඛං පරිඤ්ඤාය සතෝව ඣායති
තතෝ රතිං පරමතරං න වින්දති
518. පෘථග්ජන සත්වයන් ඉන්නෙ අවිද්‍යාවෙන් වැහිලා. ඒ නිසා ඒගොල්ල ඇලී වසන්නෙ ජරා මරණවලින් යුක්ත දුකට බව නුවණැති භික්ෂුව දන්නවා. ඉතින් ඒ භික්ෂුවට පුළුවන් ඒ දුක සම්පූර්ණයෙන්ම අවබෝධ කරගන්න. ඔහුට පුළුවන් ඉතා හොඳ සිහියෙන් ධ්‍යාන වඩන්න. ඒ භික්ෂුවට ඊට වඩා වෙන උතුම් සතුටක් නෑ.

519.යදා දුක්ඛස්සාවහනිං වීසත්තිකං
පපඤ්චසංඝාට දුඛාධිවාහිනිං
තණ්හං පහත්වාන සතෝව ඣායති
තතෝ රතිං පරමතරං න වින්දති
519. මේ තෘෂ්ණාව නම් දුකටමයි ඇදගෙන යන්නෙ. කෙලෙස් එක්ක ගැටගැහිලා දුකමයි ඇති කරන්නෙ. ඒ භික්ෂුවට පුළුවන් වුණා. ඒ තණ්හාව නැති කරගන්න. ඉතා හොඳ සිහියෙන් ධ්‍යාන වඩන්න පුළුවන් වුණා. එයාට ඉතින් ඊට වඩා වෙන උතුම් සතුටක් නෑ.

520.යදා සිවං ද්වේ චතුරංගගාමිනං
මග්ගුත්තමං සබ්බකිලේසසෝධනං
පඤ්ඤාය පස්සිත්ව සතෝව ඣායති
තතෝ රතිං පරමතරං න වින්දති
520. කෙලෙස් සෝදන උතුම් නිවන් මග සුන්දර එකක්. ඒ භික්ෂුව ඒ උතුම් නිවන් මග ප්‍රඥාවෙන් දැකගත්තා. ඉතා හොඳ සිහියෙන් ධ්‍යාන වඩනවා. එයාට ඉතින් ඊට වඩා වෙන උතුම් සතුටක් නෑ.

521.යදා අසෝකං විරජං අසංඛතං
සන්තං පදං සබ්බකිලේසසෝධනං
භාවේති සඤ්ඤෝජනබන්ධනච්ඡිදං
තතෝ රතිං පරමතරං න වින්දති
521. ශාන්ත නිවන තුළ කිසිම ශෝකයක් නෑ. කෙලෙස් නෑ. ඒක සකස් නොවුණ දෙයක්. කෙලෙස් සෝදන, බන්ධන නැති කරන නිවනට පැමිණියා. එයාට ඉතින් ඊට වඩා වෙන උතුම් සතුටක් නම් නෑ.

522.යදා නභේ ගජ්ජති මේඝදුන්දුභි
ධාරාකුලා විහගපථේ සමන්තතෝ
භික්ඛූ ච පබ්භාරගතෝ’ව ඣායති
තතෝ රතිං පරමතරං න වින්දති
522. අහස ගොරවනවා. අහස පුරාම වැස්ස වහිනවා. එතකොට ඒ භික්ෂුව ඉන්නෙ කන්දෙ ගුහාවක. ඉතා හොඳ සිහියෙන් ධ්‍යාන වඩනවා. එයාට ඉතින් ඊට වඩා වෙන උතුම් සතුටක් නම් නෑ.

523.යදා නදීනං කුසුමාකුලානං
විචිත්තවානෙය්‍යවටංසකානං
තීරේ නිසින්නෝ සමණෝ’ව ඣායති
තතෝ රතිං පරමතරං න වින්දති
523. වනමල් හරි ම ලස්සනයි. ඒ මල් පොකුරු සුළඟින් ගැලවිලා ගිහින් ගං තෙරේ විසිරෙනවා. එතකොට ඒ භික්ෂුව ගං තෙරේ ඉඳගෙන ධ්‍යාන වඩනවා. එයාට ඉතින් ඊට වඩා වෙන උතුම් සතුටක් නම් නෑ.

524.යදා නිසීථේ රහිතම්හි කානනේ
දේවේ ගළන්තම්හි නදන්ති දාඨිනෝ
භික්ඛූ ච පබ්භාරගතෝ’ව ඣායති
තතෝ රතිං පරමතරං න වින්දති
524. මහා වනාන්තරේට රෑට වැස්ස වහිනවා. ඒ වෙලාවට ඇත්තු කුංචනාද කරනවා. එතකොට කන්දෙ ගුහාවෙ ඉන්න භික්ෂුව ධ්‍යාන වඩනවා. එයාට ඉතින් ඊට වඩා වෙන සතුටක් නම් නෑ.

525.යදා විතක්කේ උපරුන්ධියත්තනෝ
නගන්තරේ නගවිවරං සමස්සිතෝ
වීතද්දරෝ විගතඛිලෝ’ව ඣායති
තතෝ රතිං පරමතරං න වින්දති
525. ඒ භික්ෂුව ඉන්නෙ හැම අකුසල විතර්කයක්ම දුරු කරල. කිසි කෙලෙස් පීඩාවක් නැතිව. කෙලෙස් හුල් නැතිව. කන්දෙ ගල්ලෙනේ ඉඳගෙන ධ්‍යාන වඩන කොට, ඉතින් එයාට ඊට වඩා වෙන උතුම් සතුටක් නම් නෑ.

526.යදා සුඛී මලඛිලසෝකනාසනෝ
නිරග්ගළෝ නිබ්බනථෝ විසල්ලෝ
සබ්බාසවේ බ්‍යන්තිකතෝ’ව ඣායති
තතෝ රතිං පරමතරං න වින්දතී’ති
526. අවිද්‍යා මලකඩ නැති, ශෝක හුල් නැති, පීඩා නැති, තෘෂ්ණා නැති, කෙලෙස් හුල් නැති, සියලු ආශ්‍රවයන්ගෙන් නිදහස් වූ සුවපත් වූ සිත් ඇති ඒ භික්ෂුව ධ්‍යාන වඩනවා. එයාට ඉතින් ඊට වඩා වෙන උතුම් සතුටක් නම් නෑ.

ඉත්ථං සුදං ආයස්මා භූතෝ ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් භූත නම් රහත් මුනිඳුන් වදාළ ගාථාවන්ය.
තස්සුද්දානං –
භූතෝ තථද්දසෝ ථේරෝ ඒකෝ ඛග්ගවිසාණවා
නවකම්හි නිපාතම්හි ගාථායෝ’පි ඉමා නවා’ති.
නවකනිපාතෝ නිට්ඨිතෝ.
නවවෙනි නිපාතය නිමා විය.
(ගාථා නවය බැගින් වදාළ කොටස නිමා විය)
