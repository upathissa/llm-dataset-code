සංයුත්ත නිකාය
මහා වග්ගෝ
12.3.3. අභිසම්බුද්ධ සුත්තං
12.3.3. අභිසම්බුද්ධත්වය ගැන වදාළ දෙසුම
සැවැත් නුවර දී ය…..
මහණෙනි, මේ සතරක් වූ ආර්ය සත්‍යයෝ ය. ඒ කවර සතරක් ද යත්;
දුක්ඛාර්ය සත්‍යය ය. දුක්ඛ සමුදය ආර්ය සත්‍යය ය. දුක්ඛ නිරෝධ ආර්ය සත්‍යය ය. දුක්ඛ නිරෝධගාමිනී පටිපදා ආර්ය සත්‍යය ය. මහණෙනි, මේ වනාහී සතරක් වූ ආර්ය සත්‍යයෝ ය.
මහණෙනි, මේ සතරක් වූ ආර්ය සත්‍යයන් ඒ වූ සැටියෙන් ම විශේෂ කොට අවබෝධ කළ හෙයින් තථාගත තෙමේ අරහත් සම්මා සම්බුද්ධ යැයි කියනු ලැබේ.
එහෙයින් මහණෙනි, මෙය දුක යැයි අවබෝධ කරනු පිණිස වීර්යය කළ යුත්තේ ය. මෙය දුකෙහි හටගැනීම යැයි අවබෝධ කරනු පිණිස වීර්යය කළ යුත්තේ ය. මෙය දුක් නිරුද්ධ වීම යැයි අවබෝධ කරනු පිණිස වීර්යය කළ යුත්තේ ය. මෙය දුක් නිරුද්ධවන්නා වූ මාර්ගය යැයි අවබෝධ කරනු පිණිස වීර්යය කළ යුත්තේ ය.
සාදු! සාදු!! සාදු!!!
අභිසම්බුද්ධ සූත්‍රය නිමා විය.
