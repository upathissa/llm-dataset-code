සංයුත්ත නිකාය
සළායතන වග්ගෝ
6.1.1. සවිතක්ක සුත්තං
6.1.1. විතර්ක සහිත සමාධිය ගැන වදාළ දෙසුම
ඒකං සමයං ආයස්මා මහාමොග්ගල්ලානෝ සාවත්ථියං විහරති ජේතවනේ අනාථපිණ්ඩිකස්ස ආරාමේ. තත්‍ර ඛෝ ආයස්මා මහාමොග්ගල්ලානෝ භික්ඛූ ආමන්තේසි “ආවුසෝ භික්ඛවෝ”ති. “ආවුසෝති” ඛෝ තේ භික්ඛූ ආයස්මතෝ මහාමොග්ගල්ලානස්ස පච්චස්සෝසුං. ආයස්මා මහාමොග්ගල්ලානෝ ඒතදවෝච: ඉධ මය්හං ආවුසෝ රහෝගතස්ස පතිසල්ලීනස්ස ඒවං චේතසෝ පරිවිතක්කෝ උදපාදි: ‘පඨමං ඣානං පඨමං ඣානන්’ති වුච්චති. කතමන්නු ඛෝ පඨමං ඣානන්ති. තස්ස මය්හං ආවුසෝ ඒතදහෝසි: ඉධ භික්ඛු විවිච්චේව කාමේහි විවිච්ච අකුසලේහි ධම්මේහි සවිතක්කං සවිචාරං විවේකජං පීතිසුඛං පඨමං ඣානං උපසම්පජ්ජ විහරති. ඉදං වුච්චති පඨමං ඣානන්ති. සෝ ඛ‍්වාහං ආවුසෝ විවිච්චේව කාමේහි විවිච්ච අකුසලේහි ධම්මේහි සවිතක්කං සවිචාරං විවේකජං පීතිසුඛං පඨමං ඣානං උපසම්පජ්ජ විහරාමි. තස්ස මය්හං ආවුසෝ ඉමිනා විහාරේන විහරතෝ කාමසහගතා සඤ්ඤාමනසිකාරා සමුදාචරන්ති.
ඒ දිනවල ආයුෂ්මත් මහා මොග්ගල්ලානයන් වහන්සේ වැඩසිටියේ සැවැත් නුවර ජේතවන නම් වූ අනේපිඬු සිටුතුමාගේ ආරාමයේ. එදා ආයුෂ්මත් මහා මොග්ගල්ලානයන් “ප්‍රිය ආයුෂ්මත් මහණෙනි,” කියා භික්‍ෂූන් අමතා වදාළා. ඒ භික්‍ෂූන් ද “ප්‍රිය ආයුෂ්මතුන් වහන්සැ”යි කියා ආයුෂ්මත් මහා මොග්ගල්ලානයන්ට පිළිතුරු දුන්නා. ආයුෂ්මත් මහා මොග්ගල්ලානයන් වහන්සේ මෙය වදාළා. ප්‍රිය ආයුෂ්මතුනි, මෙහි මං අප්‍රකට තැනක හුදෙකලාවේ භාවනාවෙන් සිටිද්දී මෙවැනි කල්පනාවක් ඇති වුණා. පළවෙනි ධ්‍යානය, පළවෙනි ධ්‍යානය කියලා කියනවා. පළවෙනි ධ්‍යානය යනු කුමක්ද? එතකොට ප්‍රිය ආයුෂ්මතුනි, මට මේ අදහස ඇති වුණා. මෙහිලා භික්ෂුව කාමයන්ගෙන් වෙන්ව, අකුසල් වලින් වෙන්ව, විතර්ක සහිත වූ, විචාර සහිත වූ, විවේකයෙන් හටගත් ප්‍රීති සුඛය ඇති පළමුවෙනි ධ්‍යානය උපදවාගෙන වාසය කරනවා. මේකට තමයි ප්‍රථම ධ්‍යානය කියන්නේ කියලා. ප්‍රිය ආයුෂ්මතුනි, ඒ මමත් කාමයන්ගෙන් වෙන්ව, අකුසල් වලින් වෙන්ව, විතර්ක සහිත වූ, විචාර සහිත වූ, විවේකයෙන් හටගත් ප්‍රීති සුඛය ඇති පළමුවෙනි ධ්‍යානය උපදවාගෙන වාසය කරනවා. නමුත් ප්‍රිය ආයුෂ්මතුනි, මට මේ විහරණයෙන් වාසය කරද්දී කාම සහගත සඤ්ඤා මනසිකාරයන් ඇති වෙනවා.
අථ ඛෝ මං ආවුසෝ භගවා ඉද්ධියා උපසංකමිත්වා ඒතදවෝච: මොග්ගල්ලාන, මොග්ගල්ලාන, මා බ්‍රාහ්මණ, පඨමං ඣානං පමාදෝ, පඨමේ ඣානේ චිත්තං සණ්ඨපේහි, පඨමේ ඣානේ චිත්තං ඒකෝදිං කරෝහි, පඨමේ ඣානේ චිත්තං සමාදහාති. සෝ ඛ‍්වාහං ආවුසෝ අපරේන සමයේන විවිච්චේව කාමේහි විවිච්ච අකුසලේහි ධම්මේහි සවිතක්කං සවිචාරං විවේකජං පීතිසුඛං පඨමං ඣානං උපසම්පජ්ජ විහාසිං. යං හි තං ආවුසෝ සම්මාවදමානෝ වදෙය්‍ය: “සත්ථාරානුග්ගහිතෝ සාවකෝ මහාභිඤ්ඤතං පත්තෝ”ති, මමන්තං සම්මාවදමානෝ වදෙය්‍ය, “සත්ථාරානුග්ගහිතෝ සාවකෝ මහාභිඤ්ඤතං පත්තෝ”ති.
එතකොට ප්‍රිය ආයුෂ්මතුනි, භාග්‍යවතුන් වහන්සේ ඍද්ධි බලයෙන් මා වෙත වැඩම කරලා මෙකරුණ වදාළා. “පින්වත් මොග්ගල්ලාන, පින්වත් මොග්ගල්ලාන, පින්වත් බ්‍රාහ්මණය, පළවෙනි ධ්‍යානය ප්‍රමාද කරගන්ට එපා. පළවෙනි ධ්‍යානය තුළ සිත පිහිටුවා ගන්න. පළවෙනි ධ්‍යානය තුළ සිත එකඟ කරන්න. පළවෙනි ධ්‍යානය තුළ සිත තැන්පත් කරන්න” කියලා. ඉතින් ප්‍රිය ආයුෂ්මතුනි, මං පස්සෙ කාලෙක කාමයන්ගෙන් වෙන්ව, අකුසල් වලින් වෙන්ව, විතර්ක සහිත වූ, විචාර සහිත වූ, විවේකයෙන් හටගත් ප්‍රීති සුඛය ඇති පළමුවෙනි ධ්‍යානය උපදවාගෙන වාසය කළා. ප්‍රිය ආයුෂ්මතුනි, යම් කෙනෙක් සඳහා මනාකොට කියද්දී “ශාස්තෘන් වහන්සේගෙන් අනුග්‍රහය ලැබූ ශ්‍රාවකයා මහා අභිඤ්ඤා සහිත බවට පත්වුණා” කියලා කියනවා නම් “ශාස්තෘන් වහන්සේගෙන් අනුග්‍රහය ලැබූ ශ්‍රාවකයා මහා අභිඤ්ඤා සහිත බවට පත්වුණා” කියලා මනාකොට කියන්නේ මා ගැනයි.
සාදු ! සාදු !! සාදු !!!
සවිතක්ක සූත්‍රය නිමා විය.
