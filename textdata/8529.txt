අංගුත්තර නිකාය
චතුක්ක නිපාතෝ
4.2.2.6. සාරග පුග්ගල සුත්තං
4.2.2.6. රාග සහිත පුද්ගලයා ගැන වදාළ දෙසුම
චත්තාරෝ’මේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ? සරාගෝ, සදෝසෝ, සමෝහෝ, සමානෝ.
මහණෙනි, පුද්ගලයෝ සතර දෙනෙක් ලෝකයේ දකින්නට සිටිති. ඒ කවර සතර දෙනෙක් ද යත්;
රාග සහිත පුද්ගලයා ය, ද්වේෂ සහිත පුද්ගලයා ය, මෝහ සහිත පුද්ගලයා ය, මාන්නය සහිත පුද්ගලයා ය.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයේ දකින්නට සිටිති.
(ගාථා)
සාරත්තා රජනීයේසු පියරූපාභිනන්දිනෝ,
මෝහේන අධමා සත්තා බද්ධා වඩ්ඪෙන්ති බන්ධනං
1. කෙලෙස් ඇතිවෙන රූපාදී අරමුණු කෙරෙහි ඇලී සිටින්නා වූ ප්‍රිය ස්වභාව ඇති අරමුණු සතුටින් වැළඳ ගන්නා වූ ත්, මුලාවෙන් නීච බවට පත් සත්වයෝ සංසාර බන්ධනයෙන් බැඳි බැඳී යති.
රාගජඤ්ච දෝසජඤ්ච මෝහජඤ්චාචාපවිද්දසු
කරොන්ති අකුසලං කම්මං සවිඝාතං දුඛුද්‍රයං
2. අවිද්‍යාවෙන් යුතු සත්වයෝ රාගයෙනුත් උපන්, ද්වේෂයෙනුත් උපන්, මෝහයෙනුත් උපන් දුක් සහිත වූ, අනාගතයෙහි දුක් විපාක දෙන අකුසල කර්මයන් කරති.
අවිජ්ජානිවුතා පෝසා අන්ධභූතා අචක්ඛුකා,
යථා ධම්මා තථා සන්තා න නස්සේවන්ති න මඤ්ඤරේති
3. අවිද්‍යාවෙන් ම වට වී ඇති, ප්‍රඥා ඇසින් තොර වූ, අන්ධභූත වූ පුරුෂයෝ තමාගේ කෙලෙස් තිබෙන්නේ යම් අයුරින් ද, ඒ අයුරින් ම අකුසලයට ඇද වැටෙති. අපට මෙබඳු වූ ස්වභාවයක් ඇත්තේ යැයි හඳුනා නොගනිති.
සාදු! සාදු!! සාදු!!!
සාරගපුග්ගල සූත්‍රය නිමා විය.
