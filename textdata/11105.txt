අංගුත්තර නිකාය
අට්ඨක නිපාතෝ
8.2.1.4. ව්‍යග්ඝපජ්ජ සුත්තං
8.2.1.4. ව්‍යග්ඝපජ්ජ නමින් අමතන දීඝජාණු කෝලිය පුත්‍රයාට වදාළ දෙසුම
ඒකං සමයං භගවා කෝලියේසු විහරති කක්කරපත්තං නාම කෝලියානං නිගමෝ. තත්‍ර ඛෝ දීඝජාණු කෝලියපුත්තෝ යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ දීඝජාණු කෝලියපුත්තෝ භගවන්තං ඒතදවෝච:
එක් සමයක භාග්‍යවතුන් වහන්සේ කෝලිය ජනපදයෙහි කක්කරපත්ත නම් වූ කෝලියයන්ගේ නියම්ගමෙහි වැඩවෙසෙන සේක. එකල්හී දීඝජාණු කෝලිය පුත්‍රයා භාග්‍යවතුන් වහන්සේ වෙත පැමිණියේ ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හුන්නේ ය. එකත්පස් ව හුන් දීඝජාණු කෝලිය පුත්‍රයා භාග්‍යවතුන් වහන්සේට මෙය පැවසුවේ ය.
මයං භන්තේ, ගිහී කාමභෝගී පුත්තසම්බාධසයනං අජ්ඣාවසාම, කාසිකචන්දනං පච්චනුභෝම, මාලාගන්ධවිලේපනං ධාරයාම, ජාතරූපරජතං සාදියාම. තේසං නෝ භන්තේ, භගවා තථා ධම්මං දේසේතු, යේ අම්හාකං අස්සු ධම්මා දිට්ඨධම්මහිතාය දිට්ඨධම්මසුඛාය සම්පරාය හිතාය සම්පරායසුඛායාති.
“ස්වාමීනී, අපි කම් සැප අනුභව කරන ගිහියෝ වෙමු. අඹුදරුවන්ගේ කරදර ඇති ව ගිහිගෙදර නිදන අය වෙමු. කසී සළු, සුවඳ සඳුන් පරිහරණය කරමු. මල් සුවඳ විලවුන් දරමු. රන් රිදී පරිහරණය කරමු. ස්වාමීනී, යම් ධර්මයක් අපට මෙලොවදී හිත පිණිස ත්, මෙලොව දී සැප පිණිස ත්, පරලොව හිත පිණිස ත්, පරලොව සැප පිණිස ත් හේතු වෙයි ද, එබඳු වූ ධර්මයක් භාග්‍යවතුන් වහන්සේ වදාරණ සේක්වා!”
චත්තාරෝ මේ ව්‍යග්ඝපජ්ජ, ධම්මා කුලපුත්තස්ස දිට්ඨධම්මහිතාය සංවත්තන්ති දිට්ඨධම්මසුඛාය. කතමේ චත්තාරෝ: උට්ඨානසම්පදා ආරක්ඛසම්පදා කල්‍යාණමිත්තතා සමජීවිකතා.
“ව්‍යග්ඝපජ්ජයෙනි, මේ ධර්මයන් සතරක් කුල පුත්‍රයා හට මෙලොවදී හිත පිණිස ත්, මෙලොව දී සැප පිණිස ත් හේතු වෙයි. ඒ කවර සතරක් ද යත්; උට්ඨාන සම්පදා, ආරක්ඛ සම්පදා, කල්‍යාණමිත්‍රතා සහ සමජීවිකතාව යි.
1. කතමා ච ව්‍යග්ඝපජ්ජ, උට්ඨානසම්පදා: ඉධ ව්‍යග්ඝපජ්ජ කුලපුත්තෝ යේන කම්මට්ඨානේන ජීවිකං කප්පේති, යදි කසියා යදි වණිජ්ජාය යදි ගෝරක්ඛේන යදි ඉස්සත්ථේන2 යදි රාජපෝරිසේන යදි සිප්පඤ්ඤතරේන. තත්ථ දක්ඛෝ හෝති අනලසෝ තත්‍රූපායාය වීමංසාය සමන්නාගතෝ අලං කාතුං අලං සංවිධාතුං, අයං වුච්චති ව්‍යග්ඝපජ්ජ, උට්ඨානසම්පදා.
1. ව්‍යග්ඝපජ්ජයෙනි, නැගී සිටීමේ සම්පත්තිය නම් වූ උට්ඨාන සම්පදාව යනු කුමක් ද?
ව්‍යග්ඝපජ්ජයෙනි, මෙහිලා කුලපුත්‍රයෙක් යම් කර්මාන්තයකින් ජීවිතය ගෙවයි නම්, එනම් ගොවිතැනින් වේවා, වෙළඳාමෙන් වේවා, ගවපාලනයෙන් වේවා, දුනු ශිල්පයෙන් වේවා, රාජ්‍ය සේවයෙන් වේවා, වෙනත් ශිල්පයකින් වේවා ජීවත් වෙයි නම්, එහිලා ඔහු දක්ෂ වෙයි. කම්මැලි නොවෙයි. ක්‍රමානුකූල ව කිරීමට, පිළිවෙලකට කිරීමට, උපාය වීමංසන කුසලතාවයෙන් යුක්ත වෙයි. ව්‍යග්ඝපජ්ජයෙනි, මෙය නැගී සිටීමේ සම්පත්තිය යැයි කියනු ලැබේ.
2. කතමා ච ව්‍යග්ඝපජ්ජ, ආරක්ඛසම්පදා: ඉධ ව්‍යග්ඝපජ්ජ, කුලපුත්තස්ස භෝගා හොන්ති උට්ඨානවිරියාධිගතා බාහාබලපරිචිතා සේදාවක්ඛිත්තා ධම්මිකා ධම්මලද්ධා, තේ ආරක්ඛේන ගුත්තියා සම්පාදේති ‘කින්ති මේ ඉමේ භෝගේ නේව රාජානෝ හරෙය්‍යුං න චෝරා හරෙය්‍යුං න අග්ගි ඩහෙය්‍ය න උදකං වහෙය්‍ය න අප්පියා දායාදා හරෙය්‍යුන්ති. අයං වුච්චති ව්‍යග්ඝපජ්ජ, ආරක්ඛසම්පදා.
2. ව්‍යග්ඝපජ්ජයෙනි, රැකීමේ සම්පත්තිය නම් වූ ආරක්ඛ සම්පදාව යනු කුමක් ද?
ව්‍යග්ඝපජ්ජයෙනි, මෙහිලා කුලපුත්‍රයා හට නැගී සිටි වීරියෙන් යුතුව ලබන ලද, අතපය වෙහෙසීමෙන් රැස් කරන ලද, ඩහදිය හෙළා උපදවන ලද, ධාර්මික වූ, ධාර්මික ව ලැබුණු යම් දේපල වස්තුවක් ඇද්ද, ඒවාට නිසි ආරක්ෂාව ත්, රැකවරණය ත් යොදයි. එනම් ‘කිම, මාගේ මේ භෝගයෝ රජවරු පැහැර නොගනිත් නම්, සොරු පැහැර නොගනිත් නම්, ගින්නෙන් නොදැවෙයි නම්, ජලයෙන් ගසා ගෙන නොයයි නම්, අප්‍රියයෝ දායාද කර නොගනිත් නම් මැනැවැ’ යි. ව්‍යග්ඝපජ්ජයෙනි, මෙය රැකීමේ සම්පත්තිය යැයි කියනු ලැබේ.
3. කතමා ච ව්‍යග්ඝපජ්ජ, කල්‍යාණමිත්තතා: ඉධ ව්‍යග්ඝපජ්ජ, කුලපුත්තෝ යස්මිං ගාමේ වා නිගමේ වා පටිවසති. තත්ථ යේ තේ හොන්ති ගහපති වා ගහපතිපුත්තෝ වා දහරා වා වුද්ධසීලිනෝ වුද්ධා වා වුද්ධසීලා සද්ධාසම්පන්නා සීලසම්පන්නා චාගසම්පන්නා පඤ්ඤාසම්පන්නා’ තේහි සද්ධිං සන්තිට්ඨති සල්ලපති සාකච්ඡං සමාපජ්ජති. යථා රූපානං සද්ධාසම්පන්නානං සද්ධාසම්පදං අනුසික්ඛති, යථාරූපානං සීලසම්පන්නානං සීලසම්පදං අනුසික්ඛති යථාරූපානං චාගසම්පන්නානං චාගසම්පදං අනුසික්ඛති, යථාරූපානං පඤ්ඤාසම්පන්නානං පඤ්ඤාසම්පදං අනුසික්ඛති. අයං වුච්චති ව්‍යග්ඝපජ්ජ, කල්‍යාණමිත්තතා.
3. ව්‍යග්ඝපජ්ජයෙනි, කල්‍යාණ මිත්‍රයන් සිටීම යනු කුමක් ද?
ව්‍යග්ඝපජ්ජයෙනි, මෙහිලා කුලපුත්‍රයා යම් ගමක හෝ නියම් ගමක හෝ වසයි නම්, එහි යම් ඒ ගෘහපතීහු හෝ ගෘහපතිපුත්‍රයෝ හෝ මේරූ ගති ඇති තරුණයෝ වේවා, මේරූ ගති ඇති වැඩිහිටියෝ වේවා, ශ්‍රද්ධාවෙන් යුක්ත වෙත් ද, සීලයෙන් යුක්ත වෙත් ද, ත්‍යාගයෙන් යුක්ත වෙත් ද, ප්‍රඥාවෙන් යුක්ත වෙත් ද ඔවුන් සමඟ සිටියි. කතා බස් කරයි. සාකච්ඡාවන්ට පැමිණෙයි. යම්බඳු සැදැහැවත්වූවන්ගේ ශ්‍රද්ධා සම්පත්තිය අනුව හික්මෙයි ද, යම්බඳු සිල්වත් වූවන්ගේ සීල සම්පත්තිය අනුව හික්මෙයි ද, යම්බඳු ත්‍යාගී වූවන්ගේ ත්‍යාග සම්පත්තිය අනුව හික්මෙයි ද, යම්බඳු ප්‍රඥාවන්ත වූවන්ගේ ප්‍රඥා සම්පත්තිය අනුව හික්මෙයි ද, ව්‍යග්ඝපජ්ජයෙනි, මෙය කල්‍යාණමිත්‍රයන් ඇති බව යැයි කියනු ලැබෙයි.
4. කතමා ච ව්‍යග්ඝපජ්ජ සමජීවිකතා: ඉධ ව්‍යග්ඝපජ්ජ, කුලපුත්තෝ ආයඤ්ච භෝගානං විදිත්වා වයඤ්ච භෝගානං විදිත්වා සමං ජීවිකං කප්පේති නාච්චෝගාළ්හං නාතිහීනං, ඒවං මේ ආයෝ වයං පරියාදාය ඨස්සති, න ච මේ වයෝ ආයං පරියාදාය ඨස්සතීති.
4. ව්‍යග්ඝපජ්ජයෙනි, සමබර කොට ජීවත් වීම නම් වූ සමජීවිකතාව යනු කුමක් ද?
ව්‍යග්ඝපජ්ජයෙනි, මෙහිලා කුලපුත්‍රයා භෝග සම්පත්වල ආදායම ද දැන, භෝග සම්පත්වල වියදම ද දැන ඉතා මහත් නොවූ ත්, ඉතා පහත් නොවූ ත් සම වූ ජීවිතයක් ගෙවයි. මෙසේ ජීවත් වන කල්හී ‘මාගේ ආදායම වියදම යටත් කොට තිබෙයි. මාගේ වියදම ආදායම යටපත් නොකොට තිබෙයි’ කියා ය.
සෙය්‍යථාපි ව්‍යග්ඝපජ්ජ, තුලාධාරෝ වා තුලාධාරන්තේවාසී වා තුලං පග්ගහෙත්වා ජානාති එත්තකේන වා ඕනතං එත්තකේන වා උන්නතන්ති. ඒවමේව ඛෝ ව්‍යග්ඝපජ්ජ, කුලපුත්තෝ ආයඤ්ච භෝගානං විදිත්වා වයඤ්ච භෝගානං විදිත්වා සමං ජීවිකං කප්පේති, න ච අච්චෝගාළ්හං න අතිහීනං. ඒවං මේ ආයෝ වයං පරියාදාය ඨස්සති, න ච මේ වයෝ ආයං පරියාදාය ඨස්සතීති. සචායං ව්‍යග්ඝපජ්ජ, කුලපුත්තෝ අප්පායෝ සමානෝ උළාරං ජීවිකං කප්පේති, තස්ස භවන්ති චත්තාරෝ උදුම්බරඛාදිකං වායං කුලපුත්තෝ භෝගේ බාදතී’ති.
ව්‍යග්ඝපජ්ජයෙනි, එය මෙබඳු දෙයකි. තරාදියක් අත ඇතියෙක් හෝ තරාදියක් තිබෙන්නාගේ අතවැසියෙක් හෝ තරාදිය ඔසොවා මෙපමණකින් පහත් වෙයි. මෙපමණකින් උස් වෙයි කියා දන්නේ ද, එසෙයින් ම ව්‍යග්ඝපජ්ජයෙනි, කුලපුත්‍රයා භෝග සම්පත්වල ආදායම ද දැන, භෝග සම්පත්වල වියදම ද දැන ඉතා මහත් නොවූ ත්, ඉතා පහත් නොවූ ත් සම වූ ජීවිතයක් ගෙවයි. මෙසේ ජීවත් වන කල්හී ‘මාගේ ආදායමට වියදම යටත් කොට තිබෙයි. මාගේ වියදම ආදායම යටපත් නොකොට තිබෙයි’ කියා ය.
ඉදින් ව්‍යග්ඝපජ්ජයෙනි, මේ කුලපුත්‍රයා ස්වල්ප ආදායමක් ඇති ව උදාර ජීවිතයක් ගෙවයි නම්, ඔහුට ‘මේ කුලපුත්‍ර තෙමේ දිඹුල් කන්නැහේ භෝගයන් කනවා නොවැ’ යි කියන්නෝ සිටිති.
සචේ පනායං ව්‍යග්ඝපජ්ජ, කුලපුත්තෝ මහායෝ සමානෝ කසිරං ජීවිකං කප්පේති, තස්ස භවන්ති චත්තාරෝ ‘අජද්ධුමාරිකං වායං කුලපුත්තෝ මරිස්සතීති.
ඉදින් ව්‍යග්ඝපජ්ජයෙනි, මේ කුලපුත්‍රයා සුවිශාල ආදායමක් ඇති ව දුක සේ ජීවිතය ගෙවයි නම්, ඔහුට ‘මේ කුලපුත්‍ර තෙමේ අනාථ මරණයකින් මැරෙන්නෙකු සෙයින් මැරෙන්නේ නොවැ’ යි කියන්නෝ සිටිති.
යතෝ ච ඛ්වායං ව්‍යග්ඝපජ්ජ, කුලපුත්තෝ ආයඤ්ච භෝගානං විදිත්වා වයඤ්ච භෝගානං විදිත්වා සමං ජීවිකං කප්පේති න අච්චෝගාළ්හං නාතිහීනං, ඒවං මේ ආයෝ වයං පරියාදාය ඨස්සති, න ච මේ වයෝ ආයං පරියාදාය ඨස්සතී ති. අයං වුච්චති ව්‍යග්ඝපජ්ජ, සමජීවිකතා.
ව්‍යග්ඝපජ්ජයෙනි, යම් කලක කුලපුත්‍රයා භෝග සම්පත්වල ආදායම ද දැන, භෝග සම්පත්වල වියදම ද දැන ඉතා මහත් නොවූ ත්, ඉතා පහත් නොවූ ත් සම වූ ජීවිතයක් ගෙවයි. මෙසේ ජීවත් වන කල්හී ‘මාගේ ආදායමට වියදම යටත් කොට තිබෙයි. මාගේ වියදම ආදායම යටපත් නොකොට තිබෙයි’ කියා ය. ව්‍යග්ඝපජ්ජයෙනි, මෙය සමජීවිකතාව යැයි කියනු ලැබෙයි.
ඒවං සමුප්පන්නානං ව්‍යග්ඝපජ්ජ භෝගානං චත්තාරි අපායමුඛානි හොන්ති: ඉත්ථිධුත්තෝ හෝති සුරාධුත්තෝ අක්ඛධුත්තෝ පාපමිත්තෝ පාපසහායෝ පාපසම්පවංකෝ. සෙය්‍යථාපි ව්‍යග්ඝපජ්ජ, මහතෝ තළාකස්ස චත්තාරි චේව ආයමුඛානි. චත්තාරි ච අපායමුඛානි, තස්ස පුරිසෝ යානි චේව ආයමුඛානි තානි පිදහෙය්‍ය, යානි ච අපායමුඛානි තානි විවරෙය්‍ය, දේවෝ ච න සම්මාධාරං අනුප්පවෙච්ඡෙය්‍ය, ඒවං හි තස්ස ව්‍යග්ඝපජ්ජ මහතෝ තළාකස්ස හානියේව පාටිකංඛා. නෝ වුද්ධි. ඒවමේව ඛෝ ව්‍යග්ඝපජ්ජ, ඒවං සමුප්පන්නානං භෝගානං චත්තාරි අපායමුඛානි හොන්ති: ඉත්ථිධුත්තෝ හෝති සුරාධුත්තෝ අක්ඛධුත්තෝ පාපමිත්තෝ පාපසහායෝ පාපසම්පවංකෝ.
ව්‍යග්ඝපජ්ජයෙනි, මෙසේ උපදවා ගත් භෝග සම්පත්වල විනාශය පිණිස පවතින අපාය මුඛ සතරකි. එනම්, ස්ත්‍රී ධූර්තයෙක් වෙයි. සුරා සොඬෙක් වෙයි. සූදු කරුවෙක් වෙයි. පාපී යහළුවන් ඇති, පාපී යහළුවන්ට නැඹුරු වූ, පාපී මිතුරන් ඇත්තෙක් වෙයි.
ව්‍යග්ඝපජ්ජයෙනි, යම් සේ මහත් වූ පොකුණකට ජලය එන මාර්ග ද සතරක් ම ඇත්තේ නම්, ජලය පිටවන මාර්ග ද සතරක් ඇත්තේ නම්, එහිලා පුරුෂයෙක් ඒ පොකුණෙහි ජලය එන මාර්ග වසන්නේ ය. ජලය පිටවෙන මාර්ග විවෘත කරන්නේ ය. වැස්ස ද මනාකොට නොවසින්නේ ය. ව්‍යග්ඝපජ්ජයෙනි, මෙසේ ඇති කල්හී ඒ විශාල පොකුණට හානියක් ම කැමති විය යුත්තේ ය. අභිවෘද්ධියක් නොකැමති විය යුත්තේ ය.
එසෙයින් ම ව්‍යග්ඝපජ්ජයෙනි, මෙසේ උපදවා ගත් භෝග සම්පත්වල විනාශය පිණිස පවතින අපාය මුඛ සතරකි. එනම්, ස්ත්‍රී ධූර්තයෙක් වෙයි. සුරා සොඬෙක් වෙයි. සූදු කරුවෙක් වෙයි. පාපී යහළුවන් ඇති, පාපී යහළුවන්ට නැඹුරු වූ, පාපී මිතුරන් ඇත්තෙක් වෙයි.
ඒවං සමුප්පන්නානං ව්‍යග්ඝපජ්ජ, භෝගානං චත්තාරි ආයමුඛානි හොන්ති. න ඉත්ථිධුත්තෝ හෝති න සුරාධුත්තෝ න අක්ඛධුත්තෝ කල්‍යාණමිත්තෝ කල්‍යාණසහායෝ කල්‍යාණසම්පවංකෝ. සෙය්‍යථාපි ව්‍යග්ඝපජ්ජ, මහතෝ තළාකස්ස චත්තාරි චේව ආයමුඛානි චත්තාරි චේව අපායමුඛානි, තස්ස පුරිසෝ යානි චේව ආයමුඛානි තානි විවරෙය්‍ය, යානි ච අපායමුඛානි තානි පිදහෙය්‍ය, දේවෝ ච සම්මා ධාරං අනුප්පවෙච්ඡෙය්‍ය, ඒවං හි තස්ස ව්‍යග්ඝපජ්ජ, මහතෝ තළාකස්ස වුද්ධියේව පාටිකංඛා නෝ පරිහානි, ඒවමේව ඛෝ ව්‍යග්ඝපජ්ජ, ඒවං සමුප්පන්නානං භෝගානං චත්තාරි ආයමුඛානි හොන්ති න ඉත්ථිධුත්තෝ හෝති, න සුරාධුත්තෝ න අක්ඛධුත්තෝ කල්‍යාණමිත්තෝ කල්‍යාණසහායෝ කල්‍යාණසම්පවංකෝ.
ව්‍යග්ඝපජ්ජයෙනි, මෙසේ උපදවා ගත් භෝග සම්පත්වල විනාශ නොවීම පිණිස පවතින ආදායම එන මුඛ සතරකි. එනම්, ස්ත්‍රී ධූර්තයෙක් නොවෙයි. සුරා සොඬෙක් නොවෙයි. සූදු කරුවෙක් නොවෙයි. කල්‍යාණ යහළුවන් ඇති, කල්‍යාණ යහළුවන්ට නැඹුරු වූ, කල්‍යාණ මිත්‍රයන් ඇත්තෙක් වෙයි.
ව්‍යග්ඝපජ්ජයෙනි, යම් සේ මහත් වූ පොකුණකට ජලය එන මාර්ග ද සතරක් ම ඇත්තේ නම්, ජලය පිටවන මාර්ග ද සතරක් ඇත්තේ නම්, එහිලා පුරුෂයෙක් ඒ පොකුණෙහි ජලය එන මාර්ග විවෘත කරන්නේ ය. ජලය පිටවෙන මාර්ග වසන්නේ ය. වැස්ස ද මනාකොට වසින්නේ ය. ව්‍යග්ඝපජ්ජයෙනි, මෙසේ ඇති කල්හී ඒ විශාල පොකුණට අභිවෘද්ධියක් ම කැමති විය යුත්තේ ය. හානියක් නොකැමති විය යුත්තේ ය.
එසෙයින් ම ව්‍යග්ඝපජ්ජයෙනි, මෙසේ උපදවා ගත් භෝග සම්පත්වල විනාශ නොවීම පිණිස පවතින ආදායම එන මුඛ සතරකි. එනම්, ස්ත්‍රී ධූර්තයෙක් නොවෙයි. සුරා සොඬෙක් නොවෙයි. සූදු කරුවෙක් නොවෙයි. කල්‍යාණ යහළුවන් ඇති, කල්‍යාණ යහළුවන්ට නැඹුරු වූ, කලණ මිතුරන් ඇත්තෙක් වෙයි.
ඉමේ ඛෝ ව්‍යග්ඝපජ්ජ, චත්තාරෝ ධම්මා කුලපුත්තස්ස දිට්ඨධම්මහිතාය සංවත්තන්ති, දිට්ඨධම්මසුඛායාති.
ව්‍යග්ඝපජ්ජයෙනි, මේ සතර ධර්මයන් වනාහී කුල පුත්‍රයා හට මෙලොවදී හිත පිණිස ත්, මෙලොව දී සැප පිණිස ත් හේතු වෙයි.
චත්තාරෝ මේ ව්‍යග්ඝපජ්ජ, ධම්මා කුලපුත්තස්ස සම්පරායහිතාය සංවත්තන්ති සම්පරායසුඛාය. කතමේ චත්තාරෝ: සද්ධාසම්පදා සීලසම්පදා චාගසම්පදා පඤ්ඤාසම්පදා.
ව්‍යග්ඝපජ්ජයෙනි, මේ ධර්මයන් සතරක් කුලපුත්‍රයා හට පරලොවදී හිත පිණිස ත්, පරලොව දී සැප පිණිස ත් හේතු වෙයි. ඒ කවර සතරක් ද යත්; ශ්‍රද්ධා සම්පත්තිය, සීල සම්පත්තිය, ත්‍යාග සම්පත්තිය සහ ප්‍රඥා සම්පත්තිය යි.
5. කතමා ච ව්‍යග්ඝපජ්ජ, සද්ධාසම්පදා: ඉධ ව්‍යග්ඝපජ්ජ, කුලපුත්තෝ සද්ධෝ හෝති සද්දහති තථාගතස්ස බෝධිං: ඉති’පි සෝ භගවා අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථි සත්ථා දේවමනුස්සානං බුද්ධෝ භගවාති. අයං වුච්චති ව්‍යග්ඝපජ්ජ සද්ධාසම්පදා.
5. ව්‍යග්ඝපජ්ජයෙනි, ශ්‍රද්ධා සම්පත්තිය යනු කුමක් ද?
ව්‍යග්ඝපජ්ජයෙනි, මෙහිලා කුලපුත්‍රයා ශ්‍රද්ධාවන්ත වූයේ වෙයි. තථාගතයන් වහන්සේගේ අවබෝධය අදහා ගත්තේ වෙයි. එනම්, ‘මේ මේ කරුණෙනුත් ඒ භාග්‍යවතුන් වහන්සේ අරහං වන සේක. සම්මා සම්බුද්ධ වන සේක. විජ්ජාචරණ සම්පන්න වන සේක. සුගත වන සේක. ලෝකවිදූ වන සේක. අනුත්තරෝ පුරිසදම්ම සාරථී වන සේක. සත්ථා දේවමනුස්සානං වන සේක. බුද්ධ වන සේක. භගවා වන සේක’ යනුවෙනි. ව්‍යග්ඝපජ්ජයෙනි, මෙය ශ්‍රද්ධා සම්පත්තිය යැයි කියනු ලැබේ.
6. කතමා ච ව්‍යග්ඝපජ්ජ, සීලසම්පදා: ඉධ ව්‍යග්ඝපජ්ජ කුලපුත්තෝ පාණාතිපාතා පටිවිරතෝ හෝති අදින්නාදානා පටිවිරතෝ හෝති කාමේසුමිච්ඡාචාරා පටිවිරතෝ හෝති මුසාවාදා පටිවිරතෝ හෝති සුරාමේරය මජ්ජපමාදට්ඨානා පටිවිරතෝ හෝති, අයං වුච්චති ව්‍යග්ඝපජ්ජ සීලසම්පදා.
6. ව්‍යග්ඝපජ්ජයෙනි, සීල සම්පත්තිය යනු කුමක්ද? ව්‍යග්ඝපජ්ජයෙනි, මෙහිලා කුලපුත්‍රයා සතුන් මැරීමෙන් වැළකුණේ වෙයි. සොරකමින් වැළකුණේ වෙයි. වැරදි කාම සේවනයෙන් වැළකුණේ වෙයි. බොරු කීමෙන් වැළකුණේ වෙයි. මත්පැන් මත්ද්‍රව්‍ය භාවිතයෙන් වැළකුණේ වෙයි. ව්‍යග්ඝපජ්ජයෙනි, මෙය සීල සම්පත්තිය යැයි කියනු ලැබේ.
7. කතමා ච ව්‍යග්ඝපජ්ජ චාගසම්පදා: ඉධ ව්‍යග්ඝපජ්ජ, කුලපුත්තෝ විගතමලමච්ඡේරේන චේතසා අගාරං අජ්ඣාවසති මුත්තචාගෝ පයතපාණි වොස්සග්ගරතෝ යාචයෝගෝ දානසංවිභාගරතෝ, අයං වුච්චති ව්‍යග්ඝපජ්ජ චාගසම්පදා.
7. ව්‍යග්ඝපජ්ජයෙනි, ත්‍යාග සම්පත්තිය යනු කුමක්ද? ව්‍යග්ඝපජ්ජයෙනි, මෙහිලා කුලපුත්‍රයා මසුරුමල බැහැර කළ සිතින් යුතුව ගිහිගෙදර වාසය කරයි. දන් පැන් දීම පිණිස නොබැඳුණු සිතින් යුතු වෙයි. දෙන්නට සූදානම් වූ අත් ඇති ව සිටියි. දීමෙහි ඇලුනේ වෙයි. තමාගෙන් ඉල්ලීමට සුදුසු වූයේ වෙයි. දන් දීමෙහි බෙදීමෙහි ඇලුනේ වෙයි. ව්‍යග්ඝපජ්ජයෙනි, මෙය ත්‍යාග සම්පත්තිය යැයි කියනු ලැබේ.
8. කතමා ච ව්‍යග්ඝපජ්ජ පඤ්ඤාසම්පදා: ඉධ ව්‍යග්ඝපජ්ජ, කුලපුත්තෝ පඤ්ඤවා හෝති උදයත්ථගාමිනියා පඤ්ඤාය සමන්නාගතෝ, අරියාය නිබ්බේධිකාය සම්මාදුක්ඛක්ඛයගාමිනියා, අයං වුච්චති ව්‍යග්ඝපජ්ජ පඤ්ඤාසම්පදා.
8. ව්‍යග්ඝපජ්ජයෙනි, ප්‍රඥා සම්පත්තිය යනු කුමක් ද? ව්‍යග්ඝපජ්ජයෙනි, මෙහිලා කුලපුත්‍රයා ප්‍රඥාවන්ත වෙයි. හටගැනීම ත්, නැතිවීම ත් දැකීමට සමර්ථ ප්‍රඥාවෙන් යුක්ත වූයේ වෙයි. ආර්ය වූ තියුණු අවබෝධය ඇති කරවන, මැනැවින් දුක් ක්ෂය කරවන ප්‍රඥාවෙන් යුක්ත වූයේ වෙයි. ව්‍යග්ඝපජ්ජයෙනි, මෙය ප්‍රඥා සම්පත්තිය යැයි කියනු ලැබේ.
ඉමේ ඛෝ ව්‍යග්ඝපජ්ජ, චත්තාරෝ ධම්මා කුලපුත්තස්ස සම්පරායහිතාය සංවත්තන්ති සම්පරායසුඛායාති.
ව්‍යග්ඝපජ්ජයෙනි, මේ සතර ධර්මයන් වනාහී කුලපුත්‍රයා හට පරලොවදී හිත පිණිස ත්, පරලොව දී සැප පිණිස ත් හේතු වෙයි.
(ගාථා)
1. උට්ඨාතා කම්මධෙය්‍යේසු අප්පමත්තෝ විධානවා,
සමං කප්පේති ජීවිකං සම්භතං අනුරක්ඛති
1. කර්මාන්ත කටයුතු වලදී නැගී සිටින වීරියෙන් යුතුව, අප්‍රමාදී ව සංවිධානය කරයි. සම සේ ජීවිතය පරිහරණය කරයි. සපයන ලද දේ රකියි.
2. සද්ධෝ සීලේන සම්පන්නෝ වදඤ්ඤූ වීතමච්ඡරෝ,
නිච්චං මග්ගං විසෝධේති සොත්ථානං සම්පරායිකං
2. ශ්‍රද්ධාවෙන් යුතු වූයේ, සීලයෙන් යුතු වූයේ, අනුන් ඉල්ලන දේ දන්නේ, පහවූ මසුරුමල ඇත්තේ, පරලොව සැප පිණිස ඇති මාර්ගය නිතර පිරිසිදු කරයි.
3. ඉච්චේතේ අට්ඨ ධම්මා ච සද්ධස්ස ඝරමේසිනෝ,
අක්ඛාතා සච්චනාමේන උභයත්ථ සුඛාවහා
3. ගිහි ගෙදර වාසය කරන සැදැහැවත් කෙනා හට මෙලොව – පරලොව දෙකෙහි ම මේ අෂ්ට ධර්මයන් සැප ලබා දෙන බව සත්‍යනාම වූ බුදුරජුන් විසින් වදාරණ ලද්දේ ය.
4. දිට්ඨධම්මහිතත්ථාය සම්පරායසුඛාය ච
ඒවමේතං ගහට්ඨානං චාගෝ පුඤ්ඤං පවඩ්ඪතීති
4. මෙලොවෙහි ද හිතසුව පිණිස, පරලොව ද හිතසුව පිණිස හේතුවන ත්‍යාගය මෙසේ මේ ගිහියන්ගේ පින දියුණු කරයි.
සාදු! සාදු!! සාදු!!!
ව්‍යග්ඝපජ්ජ සූත්‍රය නිමා විය.
