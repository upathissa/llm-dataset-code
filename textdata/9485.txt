අංගුත්තර නිකාය
පඤ්චක නිපාතෝ
5.2.2.3. පඨම වඩ්ඪි සුත්තං
5.2.2.3. දියුණුව ගැන වදාළ පළමු දෙසුම
(සාවත්ථිනිදානං :)
සැවැත් නුවර දී ය …..
පඤ්චහි භික්ඛවේ වඩ්ඪිහි වඩ්ඪමානෝ අරියසාවකෝ අරියාය වඩ්ඪියා වඩ්ඪති, සාරාදායී ච හෝති වරාදායී ච කායස්ස. කතමාහි පඤ්චහි?
මහණෙනි, පස් වැදෑරුම් දියුණුවකින් දියුණුවට පත්වන ආර්ය ශ්‍රාවකයා ආර්ය වූ දියුණුවෙන් දියුණු වෙයි. ජීවිතයෙහි සාරය ගන්නා සුළු වෙයි. උත්තමාර්ථය ගන්නා සුළු වෙයි. ඒ කවර පසක් ද යත්;
සද්ධාය වඩ්ඪති, සීලේන වඩ්ඪති, සුතේන වඩ්ඪති, චාගේන වඩ්ඪති, පඤ්ඤාය වඩ්ඪති.
ශ්‍රද්ධාවෙන් දියුණු වෙයි. සීලයෙන් දියුණු වෙයි. ශ්‍රැතයෙන් දියුණු වෙයි. ත්‍යාගයෙන් දියුණු වෙයි. ප්‍රඥාවෙන් දියුණු වෙයි.
ඉමාහි ඛෝ භික්ඛවේ පඤ්චහි වඩ්ඪිහි වඩ්ඪමානෝ අරියසාවකෝ අරියාය වඩ්ඪියා වඩ්ඪති, සාරාදායී ච හෝති වරාදායී ච කායස්සා’ති.
මහණෙනි, මේ පස් වැදෑරුම් දියුණුවකින් දියුණුවට පත්වන ආර්ය ශ්‍රාවකයා ආර්ය වූ දියුණුවෙන් දියුණු වෙයි. ජීවිතයෙහි සාරය ගන්නා සුළු වෙයි. උත්තමාර්ථය ගන්නා සුළු වෙයි.
(ගාථා)
සද්ධාය සීලේන ච යෝධ වඩ්ඪති3 පඤ්ඤාය චාගේන සුතේන චූභයං,
සෝ තාදිසෝ සප්පුරිසෝ විචක්ඛණෝ ආදීයති සාරමිධේව අත්තනෝ’ති
1. යමෙක් මෙලොවෙහි ශ්‍රද්ධාවෙන් ද, සීලයෙන් ද, ප්‍රඥාවෙන් ද, ත්‍යාගයෙන් ද, ශ්‍රැතයෙන් ද දියුණු වෙයි නම්, නුවණැති එබඳු සත්පුරුෂයා තමා ලද ජීවිතයෙහි සාරය ලබාගන්නේ ය.
සාදු! සාදු!! සාදු!!!
පඨම වඩ්ඪි සූත්‍රය නිමා විය.
