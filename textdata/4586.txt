සංයුත්ත නිකාය
සළායතන වග්ගෝ
1.11.8. පරිජානන සුත්තං
1.11.8. පිරිසිඳ දැනීම ගැන වදාළ දෙසුම
චක්ඛුං භික්ඛවේ අනභිජානං අපරිජානං අවිරාජයං අප්පජහං අභබ්බෝ දුක්ඛක්ඛයාය. සෝතං ....(පෙ).... ඝානං ....(පෙ).... ජිව්හං ....(පෙ).... කායං ....(පෙ).... මනං අනභිජානං අපරිජානං අවිරාජයං අප්පජහං අභබ්බෝ දුක්ඛක්ඛයාය. චක්ඛුඤ්ච ඛෝ භික්ඛවේ අභිජානං පරිජානං විරාජයං පජහං භබ්බෝ දුක්ඛක්ඛයාය. සෝතං ....(පෙ).... ඝානං ....(පෙ).... ජිව්හං ....(පෙ).... කායං ....(පෙ).... මනං අභිජානං පරිජානං විරාජයං පජහං භබ්බෝ දුක්ඛක්ඛයායාති.
පින්වත් මහණෙනි, ඇස විශේෂ නුවණින් නොදන්නා විට, පිරිසිඳ නොදන්නා විට, ඇල්ම දුරු නොකළ විට, අත් නොහළ විට දුක් ක්ෂය කිරීම කළ හැකි දෙයක් නම් නොවේ. කන ….(පෙ)…. නාසය ….(පෙ)…. දිව ….(පෙ)…. කය ….(පෙ)…. මනස විශේෂ නුවණින් නොදන්නා විට, පිරිසිඳ නොදන්නා විට, ඇල්ම දුරු නොකළ විට, අත් නොහළ විට දුක් ක්ෂය කිරීම කළ හැකි දෙයක් නම් නොවේ. නමුත් පින්වත් මහණෙනි, ඇස විශේෂ නුවණින් දන්නා විට, පිරිසිඳ දන්නා විට, ඇල්ම දුරු කළ විට, අත් හළ විට දුක් ක්ෂය කිරීම කළ හැකි දෙයකි. කන ….(පෙ)…. නාසය ….(පෙ)…. දිව ….(පෙ)…. කය ….(පෙ)…. මනස විශේෂ නුවණින් දන්නා විට, පිරිසිඳ දන්නා විට, ඇල්ම දුරු කළ විට, අත් හළ විට දුක් ක්ෂය කිරීම කළ හැකි දෙයකි.
සාදු! සාදු!! සාදු!!!
පරිජානන සූත්‍රය නිමා විය.
