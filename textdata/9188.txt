අංගුත්තර නිකාය
චතුක්ක නිපාතෝ
4.6.7. දුතිය ආජානීය සුත්තං
4.6.7. ආජානේය අශ්වයා ගැන වදාළ දෙවෙනි දෙසුම
චතුහි භික්ඛවේ අංගේහි සමන්නාගතෝ රඤ්ඤෝ භද්‍රෝ අස්සාජානීයෝ රාජාරහෝ හෝති රාජභොග්ගෝ. රඤ්ඤෝ අංගන්ත්වේව සංඛං ගච්ඡති. කතමේහි චතූහි?
මහණෙනි, සිව් කරුණකින් යුක්ත වූ රජුගේ සොඳුරු ආජානේය අශ්වයා රාජ යෝග්‍ය වෙයි. රාජ පරිහරණයට සුදුසු වෙයි. රජුගේ අංගයක් ය යන සංඛ්‍යාවට වැටෙයි. ඒ කවර කරුණු සතරකින් ද යත්;
ඉධ භික්ඛවේ රඤ්ඤෝ භද්‍රෝ අස්සාජානීයෝ වණ්ණසම්පන්නෝ ච හෝති, බලසම්පන්නෝ ච, ජවසම්පන්නෝ ච, ආරෝහපරිණාහසම්පන්නෝ ච.
මහණෙනි, මෙහිලා රජුගේ සොඳුරු ආජානේය අශ්වයා මනා පැහැයෙන් යුක්ත වෙයි. සවිශක්තියෙන් යුක්ත වෙයි. ජවයෙන් යුක්ත වෙයි. ආරෝහපරිනාහයෙන් යුක්ත වෙයි.
ඉමේහි ඛෝ භික්ඛවේ චතුහි අංගේහි සමන්නාගතෝ රඤ්ඤෝ භද්‍රෝ අස්සාජානීයෝ රාජාරහෝ හෝති රාජභොග්ගෝ. රඤ්ඤෝ අංගන්ත්වේව සංඛං ගච්ඡති.
මහණෙනි, මේ සිව් කරුණෙන් යුක්ත වූ රජුගේ සොඳුරු ආජානේය අශ්වයා රාජ යෝග්‍ය වෙයි. රාජ පරිහරණයට සුදුසු වෙයි. රජුගේ අංගයක් ය යන සංඛ්‍යාවට වැටෙයි.
ඒවමේව ඛෝ භික්ඛවේ චතුහි ධම්මේහි සමන්නාගතෝ භික්ඛු ආහුනෙය්‍යෝ හෝතී, (පාහුණෙය්‍යෝ - දක්ඛිණෙය්‍යෝ - අඤ්ජලිකරණීයෝ) ....(පෙ).... අනුත්තරං පුඤ්ඤක්ඛෙත්තං ලෝකස්ස. කතමේහි චතූහි?
මේ අයුරින් ම මහණෙනි, සිව් ධර්මයකින් සමන්විත වූ භික්ෂුව ආහුණෙය්‍ය වෙයි. පාහුණෙය්‍ය වෙයි. දක්ඛිණෙය්‍ය වෙයි. අංජලිකරණීය වෙයි. ලොවට උතුම් පින්කෙත වෙයි. ඒ කවර සිව් දහමකින් ද යත්;
ඉධ භික්ඛවේ භික්ඛු වණ්ණසම්පන්නෝ ච හෝති, බලසම්පන්නෝ ච ජවසම්පන්නෝ ච, ආරෝහපරිණාහසම්පන්නෝ ච.
මහණෙනි, මෙහිලා භික්ෂුව මනා පැහැයෙන් යුක්ත වෙයි. සවිශක්තියෙන් යුක්ත වෙයි. ජවයෙන් යුක්ත වෙයි. ආරෝහපරිනාහයෙන් යුක්ත වෙයි.
කථඤ්ච භික්ඛවේ භික්ඛු වණ්ණසම්පන්නෝ හෝති? ඉධ භික්ඛවේ භික්ඛු සීලවා හෝති ....(පෙ).... සමාදාය සික්ඛති සික්ඛාපදේසු. ඒවං ඛෝ භික්ඛවේ භික්ඛු වණ්ණසම්පන්නෝ හෝති.
1. මහණෙනි, භික්ෂුවක් මනා පැහැයෙන් යුතු වන්නේ කෙසේ ද? මහණෙනි, මෙහිලා භික්ෂුව සිල්වත් වෙයි. ….(පෙ)…. ශික්ෂාපදයන්හි සමාදන් ව හික්මෙයි. මහණෙනි, මෙසේ භික්ෂුව මනා පැහැයෙන් යුක්ත වෙයි.
කථඤ්ච භික්ඛවේ භික්ඛු බලසම්පන්නෝ හෝති? ඉධ භික්ඛවේ භික්ඛු ආරද්ධවිරියෝ විහරති. ථාමවා දළ්හපරක්කමෝ අනික්ඛිත්තධුරෝ කුසලේසු ධම්මේසු. ඒවං ඛෝ භික්ඛවේ භික්ඛු බලසම්පන්නෝ හෝති.
2. මහණෙනි, භික්ෂුවක් සවිශක්තියෙන් යුක්ත වන්නේ කෙසේ ද? මහණෙනි, මෙහිලා භික්ෂුව පටන් ගත් වීරිය ඇත්තේ වෙයි. අකුසල ධර්මයන් ප්‍රහාණය පිණිස, කුසල ධර්මයන් උපදවා ගැනීම පිණිස බලවත් වූ දැඩි පරාක්‍රමයකින් යුක්ත වූයේ කුසල් දහම් පිළිබඳ ව අත්නොහරින වීර්යය ඇත්තේ වෙයි. මහණෙනි, මෙසේ භික්ෂුව සවිශක්තියෙන් යුක්ත වූයේ වෙයි.
කථඤ්ච භික්ඛවේ භික්ඛු ජවසම්පන්නෝ හෝති? ඉධ භික්ඛවේ භික්ඛු ආසවානං ඛයා ....(පෙ).... සච්ඡිකත්වා උපසම්පජ්ජ විහරති. ඒවං ඛෝ භික්ඛවේ භික්ඛු ජවසම්පන්නෝ හෝති.
3. මහණෙනි, භික්ෂුවක් ජවසම්පන්න වන්නේ කෙසේ ද? මහණෙනි, මෙහිලා භික්ෂුව ආශ්‍රවයන් ක්ෂය කොට අනාශ්‍රව වූ චිත්ත විමුක්තිය ත්, ප්‍රඥා විමුක්තිය ත් සිය විශිෂ්ට ඥානයෙන් ප්‍රත්‍යක්ෂ කොට එයට පැමිණ වාසය කරයි. මහණෙනි, මෙසේ භික්ෂුව ජවසම්පන්න වෙයි.
කථඤ්ච භික්ඛවේ භික්ඛු ආරෝහපරිණාහසම්පන්නෝ හෝති? ඉධ භික්ඛවේ භික්ඛු ලාභී හෝති. චීවරපිණ්ඩපාතසේනාසනගිලානපච්චයභේසජ්ජපරික්ඛාරානං. ඒවං ඛෝ භික්ඛවේ භික්ඛු ආරෝහපරිණාහසම්පන්නෝ හෝති.
4. මහණෙනි, භික්ෂුවක් ආරෝහපරිනාහයෙන් යුක්ත වන්නේ කෙසේ ද? මහණෙනි, මෙහිලා භික්ෂුව සිවුරු, පිණ්ඩපාත, සේනාසන, ගිලන්පස බෙහෙත් පිරිකර ලබන සුළු වෙයි. මෙසේ භික්ෂුව ආරෝහපරිනාහයෙන් යුක්ත වූයේ වෙයි.
ඉමේහි ඛෝ භික්ඛවේ චතුහි ධම්මේහි සමන්නාගතෝ භික්ඛු ආහුනෙය්‍යෝ හෝති, (පාහුණෙය්‍යෝ - දක්ඛිණෙය්‍යෝ - අඤ්ජලිකරණීයෝ) ....(පෙ).... අනුත්තරං පුඤ්ඤක්ඛෙත්තං ලෝකස්සාති.
මහණෙනි, මේ සිව් ධර්මයෙන් සමන්විත වූ භික්ෂුව ආහුණෙය්‍ය වෙයි. පාහුණෙය්‍ය වෙයි. දක්ඛිණෙය්‍ය වෙයි. අංජලිකරණීය වෙයි. ලොවට උතුම් පින්කෙත වෙයි.
සාදු! සාදු!! සාදු!!!
දුතිය ආජානීය සූත්‍රය නිමා විය.
