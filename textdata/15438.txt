ඛුද්දක නිකාය
ථේර ගාථා
2.2.3. හේරඤ්ඤකානිත්ථේරගාථා
2.2.3. හේරඤ්ඤකානි තෙරුන්ගේ ගාථා
145.අච්චයන්ති අහෝරත්තා ජීවිතං උපරුජ්ඣති
ආයු ඛීයති මච්චානං කුන්නදීනං ව ඕදකං
145. හරි ඉක්මනට මේ රෑ දවල් ගෙවිල යනවා. ජීවිතේ අවසන් වෙන්නෙ හරිම වේගයෙන්. උපන් සත්වයින්ගේ ආයුෂ ගෙවිල යන්නෙ පුංචි දොළ පාරක ගලන වතුර ටිකක් වගේ.

146.අථ පාපානි කම්මානි කරං බාලෝ න බුජ්ඣති
පච්ඡාස්ස කටුකං හෝති විපාකෝ හිස්ස පාපකෝ’ති
146. එහෙත් පව් කරන මෝඩ ජනතාව මේක තේරුම් ගන්නේ නෑ. අන්තිමේදී දුක් විපාක විඳින්ට සිදුවෙන්නෙ ඔවුන්ටමයි. පාප කර්මයේ විපාකත් පාපීමයි.

ඉත්ථං සුදං ආයස්මා හේරඤ්ඤකානිත්ථේරෝ ගාථායෝ අභාසිත්ථා’ති.
මෙය වනාහී ආයුෂ්මත් හේරඤ්ඤකානී නම් රහත් මුනිඳුන් වදාළ ගාථාවන්ය.
