සංයුත්ත නිකාය
මහා වග්ගෝ
2.1.7. කූටාගාර සුත්තං
2.1.7. උස් මුදුන් වහළ ඇති නිවස ගැන වදාළ දෙසුම
සෙය්‍යථාපි භික්ඛවේ, කූටාගාරස්ස යා කාචි ගෝපානසියෝ සබ්බා තා කූටනින්නා කූටපෝණා කූටපබ්භාරා, ඒවමේව ඛෝ භික්ඛවේ, භික්ඛු සත්ත බොජ්ඣංගේ භාවෙන්තෝ සත්ත බොජ්ඣංගේ බහුලීකරොන්තෝ නිබ්බානනින්නෝ හෝති නිබ්බානපෝණෝ නිබ්බානපබ්භාරෝ. කථඤ්ච භික්ඛවේ, භික්ඛු සත්ත බොජ්ඣංගේ භාවෙන්තෝ සත්ත බොජ්ඣංගේ බහුලීකරොන්තෝ නිබ්බානනින්නෝ හෝති නිබ්බානපෝණෝ නිබ්බානපබ්භාරෝ? ඉධ භික්ඛවේ, භික්ඛු සතිසම්බොජ්ඣංගං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං ....(පෙ).... උපේඛාසම්බොජ්ඣංගං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං ඛෝ භික්ඛවේ, භික්ඛු සත්ත බොජ්ඣංගේ භාවෙන්තෝ සත්ත බොජ්ඣංගේ බහුලීකරොන්තෝ නිබ්බානනින්නෝ හෝති නිබ්බානපෝණෝ නිබ්බානපබ්භාරෝති.
මහණෙනි, එය මෙබඳු දෙයකි. උස් මුදුන් වහළ ඇති නිවසක යම්කිසි පරාල ඇද්ද, ඒ සියල්ල මුදුනට නැමී තිබෙයි. මුදුනට නැඹුරු ව තිබෙයි. මුදුනට බර වී තිබෙයි. එසෙයින් ම මහණෙනි, භික්ෂුවක් සප්ත බොජ්ඣංගයන් වඩන්නේ, සප්ත බොජ්ඣංගයන් බහුල කරන්නේ නිවනට නැමුණේ වෙයි. නිවනට නැඹුරු වූයේ වෙයි. නිවනට බර වූයේ වෙයි.
මහණෙනි, භික්ෂුවක් නිවනට නැමුණේ, නිවනට නැඹුරු වූයේ, නිවනට බර වූයේ සප්ත බොජ්ඣංගයන් වඩන්නේ කෙසේ ද? සප්ත බොජ්ඣංගයන් බහුල කරන්නේ කෙසේ ද?
මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව සති සම්බොජ්ඣංගය වඩයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව උපෙක්ඛා සම්බොජ්ඣංගය වඩයි.
මහණෙනි, භික්ෂුවක් මේ අයුරින් සප්ත බොජ්ඣංගයන් වඩන්නේ, සප්ත බොජ්ඣංගයන් බහුල කරන්නේ, නිවනට නැමුණේ වෙයි. නිවනට නැඹුරු වූයේ වෙයි. නිවනට බර වූයේ වෙයි.
සාදු! සාදු!! සාදු!!!
කූටාගාර සූත්‍රය නිමා විය.
