අංගුත්තර නිකාය
චතුක්ක නිපාතෝ
4.1.2.3. පධාන සුත්තං
4.1.2.3. ප්‍රධන් වීර්යය ගැන වදාළ දෙසුම
“චත්තාරිමානි, භික්ඛවේ, සම්මප්පධානානි. කතමානි චත්තාරි?
මහණෙනි, මේ සම්‍යක් ප්‍රධන් වීර්යයෝ සතරකි. ඒ කවර සතරක් ද යත්;
ඉධ, භික්ඛවේ, භික්ඛු අනුප්පන්නානං පාපකානං අකුසලානං ධම්මානං අනුප්පාදාය ඡන්දං ජනේති, වායමති, වීරියං ආරභති, චිත්තං පග්ගණ්හාති පදහති;
1. මහණෙනි, මෙහිලා භික්ෂුව නූපන් පාපී අකුසල් නූපදවීම පිණිස කැමැත්ත උපදවයි. වෑයම් කරයි. වීරිය අරඹයි. සිත දැඩිකොට ගනියි. බලවත් උත්සාහයක යෙදෙයි.
උප්පන්නානං පාපකානං අකුසලානං ධම්මානං පහාණාය ඡන්දං ජනේති, වායමති, වීරියං ආරභති, චිත්තං පග්ගණ්හාති පදහති;
2. උපන් පාපී අකුසල් ප්‍රහාණය කිරීම පිණිස කැමැත්ත උපදවයි. වෑයම් කරයි. වීරිය අරඹයි. සිත දැඩිකොට ගනියි. බලවත් උත්සාහයක යෙදෙයි.
අනුප්පන්නානං කුසලානං ධම්මානං උප්පාදාය ඡන්දං ජනේති, වායමති, වීරියං ආරභති, චිත්තං පග්ගණ්හාති පදහති;
3. නූපන් කුසල් ඉපිදවීම පිණිස කැමැත්ත උපදවයි. වෑයම් කරයි. වීරිය අරඹයි. සිත දැඩිකොට ගනියි. බලවත් උත්සාහයක යෙදෙයි.
උප්පන්නානං කුසලානං ධම්මානං ඨිතියා අසම්මෝසාය භිය්‍යෝභාවාය වේපුල්ලාය භාවනාය පාරිපූරියා ඡන්දං ජනේති, වායමති, වීරියං ආරභති, චිත්තං පග්ගණ්හාති පදහති.
4. උපන් කුසල් දහම් දිගට ම පැවැත්වීම පිණිස ත්, එහි නොමුලා බව පිණිස ත්, බොහෝ සෙයින් දියුණු වීම පිණිස ත්, විපුල බව පිණිස ත්, නැවත නැවත දියුණු කොට පිරිපුන් බවට පත් කිරීම පිණිස ත් කැමැත්ත උපදවයි. වෑයම් කරයි. වීරිය අරඹයි. සිත දැඩිකොට ගනියි. බලවත් උත්සාහයක යෙදෙයි.
ඉමානි ඛෝ, භික්ඛවේ, චත්තාරි සම්මප්පධානානී”තී.
මේවා වනාහී සම්‍යක් ප්‍රධන් වීර්යයෝ සතර ය.
“සම්මප්පධානා මාරධෙය්‍යාධිභූතා,තේ අසිතා ජාතිමරණභයස්ස පාරගූ;තේ තුසිතා ජෙත්වාන මාරං සවාහිනිංතේ අනේජා (සබ්බං) නමුචිබලං උපාතිවත්තා තේ සුඛිතා”ති.

සම්‍යක් ප්‍රධන් වීර්යයෙන් යුතුව මාරයාගේ බලපෑම මැඩගෙන සිටින ඒ රහතන් වහන්සේලා ඉපදෙන මැරෙන භයෙන් එතෙරට ගියාහු ය. උන්වහන්සේලා සේනා සහිත මරු දිනා සතුටින් සිටිති. උන්වහන්සේලා තෘෂ්ණා නැත්තෝ ය. සියළු මාර බලය ඉක්මවා ගොස් සිටින ඒ රහතන් වහන්සේලා සැප සේ වසන්නෝ ය.
පධාන සූත්‍රය නිමා විය.
