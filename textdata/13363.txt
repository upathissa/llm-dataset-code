ඛුද්දක නිකාය
පේතවත්ථු
2.10. උත්තරමාතු පේත වත්ථු
2.10. උත්තරමාතු ප්‍රේත වස්තුව
334.දිවාවිහාරගතං භික්ඛුං ගංගාතීරේ නිසින්නකං
තං පේතී උපසංකම්ම දුබ්බණ්ණා භීරුදස්සනා
334. දවල් කාලය භාවනාවෙන් ගත කරන්ට ගං තෙරට වැඩල වාඩිවෙලා හිටිය භික්ෂුවක් ළඟට පෙරේතියක් ආවා. ඈ හරිම විරූපියි. දකින කොට භය හිතෙනවා.
335.කේසා වස්සා අතිදීඝා යාව භූමාවලම්බරේ
කේසේහි සා පටිච්ඡන්නා සමණං ඒතදබ්‍රවි
335. ඇගේ කොණ්ඩය ගොඩාක් දිගයි. බිම ඇතිල්ලෙනවා. කෙස්වලින් තමයි ඒ පෙරේතිය ඇඟ වහගෙන ඉන්නෙ. ඒ ශ්‍රමණයන් වහන්සේට ඈ මෙහෙම කිව්වා.
336.පඤ්චපණ්ණාසවස්සානි යතෝ කාලකතා අහං
නාභිජානාමි භුත්තං වා පීතං වා පන පානීයං
දේහි ත්වං පානීයං භන්තේ තසිතා පානීයාය මේ‘ති
336. මං දැන් මැරිලා ගිහින් පනස්පස් අවුරුද්දක් වෙනවා. මේතාක් කල්ම මං කාපු කෑමක් ගැන බීපු බීමක් ගැන මට දැනීමක් නෑ. අනේ ස්වාමීනි, මං ගොඩාක් පිපාසයෙන් ඉන්නෙ. මට පැන් ටිකක් ඕන කරල තියෙනවා. මට පැන් දෙන සේක්වා!
337.අයං සීතෝදිකා ගංගා හිමවන්තතෝ සන්දති
පිව එත්තෝ ගහෙත්වාන කිං මං යාචසි පානීයං
337. මේ තියෙන්නෙ සීතල දිය දහර ඇති ගංගා නදිය නෙව. හිමාල කන්දෙ ඉඳලයි මේ ගඟ ගලන්නෙ. ඔය ගඟෙන් පැන් අරගෙන පානය කරන්න. එහෙම ඒකේ මගෙන් පැන් ඉල්ලන්නෙ මොකටද?
338.සචාහං භන්තේ ගංගාය සයං ගණ්හාමි පානීයං
ලෝහිතං මේ පරිවත්තති තස්මා යාචාමි පානීයං
338. අනේ ස්වාමීනී, මං පැන් ටිකක් බොන්ට ඕන කියල ගඟට යනවා තමයි. නමුත් එතකොට ඒ වතුර ලේ බවට හැරෙනවා. මං ඒ නිසයි පැන් ටිකක් ඉල්ලුවේ.
339.කින්නු කායේන වාචාය මනසා දුක්කටං කතං
කිස්ස කම්මවිපාකේන ගංගා තේ හෝති ලෝහිතන්ති
339. ඔබ කයෙන් වචනයෙන් මනසින් මොන වගේ පාපයක්ද කරගත්තෙ. ගංගාවේ ජලය ලේ බවට හැරෙන්න තරම් විපාකයක් හැදුනේ මොන වගේ කර්මයක් නිසාද?
340.පුත්තෝ මේ උත්තරෝ නාම සද්ධෝ ආසි උපාසකෝ
සෝ මය්හං අකාමාය සමණානං පවෙච්ඡති
340. මට හිටියා උත්තර කියල පුතෙක්. හරි ශ්‍රද්ධාවන්තයි. තෙරුවන් සරණ ගිය උපාසකයෙක්. එයා මං අකැමති වෙලා සිටිද්දිම ශ්‍රමණයන්ට දන් දුන්නා.
341.චීවරං පිණ්ඩපාතඤ්ච පච්චයං සයනාසනං
තමහං පරිභාසාමි මච්ඡේරේන උපද්දුතා
341. සිවුරු පිණ්ඩපාත සේනාසන ගිලන්පස දුන්නා. එතකොට මසුරුකමෙන් පෙලුන මං එයාට නින්දා අපහාස කළා.
342.යං ත්වං මය්හං අකාමාය සමණානං පවෙච්ඡසි
චීවරං පිණ්ඩපාතඤ්ච පච්චයං සයනාසනං
342. එතකොට උඹ මං අකැමැතිව සිටිද්දිම නේද ඔය ශ්‍රමණයන් හට සිවුරු පිණ්ඩපාත සේනාසන ගිලන්පස දුන්නෙ.
343.ඒතං තේ පරලෝකස්මිං ලෝහිතං හෝතු උත්තරං
තස්ස කම්ම විපාකේන ගංගා මේ හෝති ලෝහිත‘න්ති
343. ඒයි උත්තර, උඹට පරලොවදී ඕව ඔක්කොම ලේ බවට පත් වේවා! කියල කරගත්තු කර්ම විපාකය නිසයි ගංගා ජලය මට ලේ බවට පත් වුණේ.
සාදු! සාදු!! සාදු!!!
උත්තරමාතුපේතවත්ථු දසමං.
දස වෙනි උත්තරමාතු ප්‍රේත වස්තුවයි.
