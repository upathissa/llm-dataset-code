අංගුත්තර නිකාය
සත්තක නිපාතෝ
7.1.3.11. උපාසක පරාභව සුත්තං
7.1.3.11. උපාසක පිරිහීම ගැන වදාළ දෙසුම
(සාවත්ථිනිදානං)
සැවැත් නුවර දී ය …..
සත්තිමේ භික්ඛවේ, උපාසකස්ස පරාභවා ....(පෙ)....
මහණෙනි, උපාසකයාගේ පිරිහීම පිණිස මේ කරුණු සත හේතු වෙයි. ….(පෙ)….
සත්තිමේ භික්ඛවේ, උපාසකස්ස සම්භවා. කතමේ සත්ත:
මහණෙනි, උපාසකයාගේ දියුණුව පිණිස මේ කරුණු සත හේතු වෙයි. ඒ කවර කරුණු සතක් ද යත්;
භික්ඛුදස්සනං න හාපේති. සද්ධම්මසවණං නප්පමජ්ජති. අධිසීලේ සික්ඛති. පසාදබහුලෝ හෝති භික්ඛූසු ථේරේසු ච නවේසු ච මජ්ඣිමේසු ච. අනුපාරම්භචිත්තෝ ධම්මං සුණාති න රන්ධගවේසී. න ඉතෝ බහිද්ධා දක්ඛිණෙය්‍යං ගවේසති. ඉධ ච පුබ්බකාරං කරෝති.
භික්ෂූන් දකින්නට යෑම අත් නොහරියි. සද්ධර්ම ශ්‍රවණයට ප්‍රමාද නොවෙයි. උසස් සීලයෙහි හික්මෙයි. ස්ථවිර භික්ෂූන් කෙරෙහි ත්, මධ්‍යම භික්ෂූන් කෙරෙහි ත්, නවක භික්ෂූන් කෙරෙහි ත් ප්‍රසාද බහුල වෙයි. වැරදි සොයන අදහසින් තොරව, දොස් දක්නා සිතින් තොරව බණ අසයි. මේ සසුනෙන් බැහැර ව පින් සළකා දන් දිය යුතු අය නොසොයයි, මේ සසුනෙහි ම වතාවත් කරයි. මෙහි දී මුල සිට ම එක අයුරින් කටයුතු කරයි.
ඉමේ ඛෝ භික්ඛවේ, සත්ත උපාසකස්ස සම්භවාති.
මහණෙනි, උපාසකයාගේ දියුණුව පිණිස මේ කරුණු සත හේතු වෙයි.
(ගාථා)
දස්සනං භාවිතත්තානං යෝ හාපේති උපාසකෝ,
සවණඤ්ච අරියධම්මානං අධිසීලේ න සික්ඛති
1. යම් උපාසකයෙක් වැඩූ සිත් ඇති භික්ෂූන්ගේ දැක්ම ද, ආර්ය ධර්මයෙහි ශ්‍රවණය ද පිරිහෙළයි නම්, අධිශීලයෙහි නොහික්මෙයි නම්, ….(පෙ)….
....(පෙ).... (උපාසකෝ සේවමානෝ) සද්ධම්මා පරිහායතී”ති (....(පෙ)....)
සේවනය කරන උපාසක තෙමේ සද්ධර්මයෙන් පිරිහී යයි. ….(පෙ)….
ඒතේ ඛෝ අපරිහානීයේ සත්තධම්මේ සුදේසිතේ,
උපාසකෝ සේවමානෝ සද්ධම්මා න පරිහායතී’ති
8. නොපිරිහීම පිණිස පවතින මැනැවින් දෙසන ලද මේ කරුණු සත සේවනය කරන උපාසක තෙමේ සද්ධර්මයෙන් නොපිරිහෙයි.
සාදු! සාදු!! සාදු!!!
උපාසක පරාභව සූත්‍රය නිමා විය.
වජ්ජිසත්තකවග්ගෝ තතියෝ.
තුන්වෙනි වජ්ජිසත්තක වර්ගය අවසන් විය.
තස්සුද්දානං -
එහි පිළිවෙල උද්දානයයි :
සාරන්දදෝ වස්සකාරෝ අපරිහානීය පඤ්චකං
සේඛෝ ච පරිහානි ච විපත්ති ච පරාභවෝ චාති
සාරන්දද සූත්‍රය, වස්සකාර සූත්‍රය, භික්ඛු අපරිහානීය සූත්‍ර පස, සේඛ අපරිහානීය සූත්‍රය, උපාසක පරිහානි සූත්‍රය, විපත්ති සූත්‍රය සහ පරාභව සූත්‍රය වශයෙන් මෙහි සූත්‍ර එකොළසකි.
