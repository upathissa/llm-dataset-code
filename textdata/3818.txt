සංයුත්ත නිකාය
ඛන්ධක වග්ගෝ
2.1.4. පරිඤ්ඤෙය්‍ය සුත්තං
2.1.4. පිරිසිඳ දැකිය යුතු දේ ගැන වදාළ දෙසුම
163. සාවත්ථියං.....
163. සැවැත් නුවර දී ..........................
ඒකමන්තං නිසින්‌නං ඛෝ ආයස්‌මන්‌තං රාධං භගවා ඒතදවෝච. පරිඤ්‌ඤෙය්‍යේ ච රාධ, ධම්‌මේ දේසෙස්සාමි පරිඤ්‌ඤඤ්‌ච පරිඤ්‌ඤාතාවිඤ්ච පුග්‌ගලං. තං සුණාහි ....(පෙ).... භගවා ඒතදවෝච.
එකත්පස්ව වාඩි වී සිටි ආයුෂ්මත් රාධ තෙරුන් හට භාග්‍යවතුන් වහන්සේ මෙකරුණ වදාළා. “පින්වත් රාධ, පිරිසිඳ දත යුතු දේ ගැනත්, පිරිසිඳ දැන ගැනීමත්, පිරිසිඳ දැනගන්නා වූ පුද්ගලයා ගැනත් මා ඔබට දේශනා කරන්නම්. එය අසාගෙන ඉන්න .... (පෙ) .... භාග්‍යවතුන් වහන්සේ මෙම දෙසුම වදාළා.
කතමේ ච රාධ, පරිඤ්‌ඤෙය්‍යා ධම්‌මා? රූපං ඛෝ රාධ, පරිඤ්‌ඤෙය්‍යෝ ධම්මෝ, වේදනා පරිඤ්‌ඤෙය්‍යෝ ධම්මෝ, සඤ්‌ඤා ....(පෙ).... සංඛාරා ....(පෙ).... විඤ්‌ඤාණං පරිඤ්‌ඤෙය්‍යෝ ධම්මෝ. ඉමේ වුච්‌චන්‌ති රාධ, පරිඤ්‌ඤෙය්‍යා ධම්‌මා.
පින්වත් රාධ, පිරිසිඳ දත යුතු දේ යනු කුමක්ද? පින්වත් රාධ, රූපය වනාහී පිරිසිඳ දත යුතු දෙයකි. විඳීම පිරිසිඳ දත යුතු දෙයකි. සඤ්ඤාව .... (පෙ) .... සංස්කාර .... (පෙ) .... විඤ්ඤාණය පිරිසිඳ දත යුතු දෙයකි. පින්වත් රාධ, මේවාට කියන්නේ පිරිසිඳ දත යුතු දෙය කියා ය.
කතමා ච රාධ, පරිඤ්‌ඤා? යෝ ඛෝ රාධ, රාගක්‌ඛයෝ දෝසක්‌ඛයෝ මෝහක්‌ඛයෝ. අයං වුච්‌චති රාධ, පරිඤ්‌ඤා.
පින්වත් රාධ, පිරිසිඳ දැනගැනීම යනු කුමක්ද? පින්වත් රාධ, රාගයේ යම් ක්ෂය වීමක් ඇද්ද, ද්වේෂයේ යම් ක්ෂය වීමක් ඇද්ද, මෝහයේ යම් ක්ෂය වීමක් ඇද්ද, පින්වත් රාධ, පිරිසිඳ දැනීම යැයි කියනු ලබන්නේ මෙයයි.
කතමෝ ච රාධ, පරිඤ්‌ඤාතාවී පුග්ගලෝ?
පින්වත් රාධ, පිරිසිඳ දැනගත් පුද්ගලයා යනු කවරෙක්ද?
අරහාතිස්‌ස වචනීයං. යෝයං ආයස්‌මා ඒවංනාමෝ ඒවංගොත්‌තෝ. අයං වුච්‌චති රාධ, පරිඤ්‌ඤාතාවී පුග්ගලෝති.
මෙබඳු නම් ඇති, මෙබඳු ගෝත්‍ර ඇති යම් ඒ ආයුෂ්මතුන් වහන්සේ නමක් ඇද්ද, උන්වහන්සේට කිව යුත්තේ රහතන් වහන්සේ කියා ය. පින්වත් රාධ පිරිසිඳ දැනගත් පුද්ගලයා කියන්නේ මොහුටයි.
සාදු! සාදු!! සාදු!!!
පරිඤ්ඤෙය්‍ය සූත්‍රය නිමා විය.
