අංගුත්තර නිකාය
නවක නිපාතෝ
9.1.1.9. පුග්ගල සුත්තං
9.1.1.9. පුද්ගලයා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
නව ඉමේ භික්ඛවේ, පුග්ගලා සන්තෝ සංවිජ්ජමානා ලෝකස්මිං, කතමේ නව: අරහා, අරහත්තාය පටිපන්නෝ, අනාගාමී, අනාගාමිඵලං සච්ඡිකිරියාය පටිපන්නෝ, සකදාගාමි, සකදාගාමිඵලසච්ඡිකිරියාය පටිපන්නෝ, සෝතාපන්නෝ, සෝතාපත්තිඵලසච්ඡිකිරියාය පටිපන්නෝ, පුථුජ්ජනෝ. ඉමේ ඛෝ භික්ඛවේ, නවපුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ නව දෙනෙක් ලෝකයෙහි විද්‍යමාන ව සිටිති. ඒ කවර නව දෙනෙක් ද යත්, රහතන් වහන්සේ ය, රහත් මගට පිළිපන් පුද්ගලයා ය, අනාගාමී පුද්ගලයා ය, අනාගාමී ඵලය පසක් කරන්නට පිළිපන් පුද්ගලයා ය, සකදාගාමී පුද්ගලයා ය, සකදාගාමී ඵලය පසක් කරන්නට පිළිපන් පුද්ගලයා ය, සෝවාන් පුද්ගලයා ය, සෝවාන් ඵලය පසක් කරන්නට පිළිපන් පුද්ගලයා ය, පෘථග්ජනයා ය.
මහණෙනි, මේ වනාහී ලෝකයෙහි විද්‍යමාන ව සිටින පුද්ගලයෝ නව දෙනා ය.
සාදු! සාදු!! සාදු!!!
පුග්ගල සූත්‍රය නිමා විය.
