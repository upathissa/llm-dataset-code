අංගුත්තර නිකාය
ඡක්ක නිපාතෝ
6.1.3.10. අනුත්තරිය සුත්තං
6.1.3.10. ශ්‍රේෂ්ඨ වූ දෙය ගැන වදාළ දෙසුම
සාවත්ථිනිදානං ...................
සැවැත් නුවර දී ය ...................
ඡ ඉමානි භික්ඛවේ අනුත්තරියානි. කතමානි ඡ:
මහණෙනි, මේ ශ්‍රේෂ්ඨ වූ දේවල් සයකි. ඒ කවර සයක් ද යත්;
දස්සනානුත්තරියං සවණානුත්තරියං ලාභානුත්තරියං සික්ඛානුත්තරියං පාරිචරියානුත්තරියං අනුස්සතානුත්තරියං.
දකින දේ අතර ශ්‍රේෂ්ඨ වූ දේ ඇත්තේ ය. සවන් දෙන දේ අතර ශ්‍රේෂ්ඨ වූ දේ ඇත්තේ ය. ලැබීම් අතර ශ්‍රේෂ්ඨ වූ දේ ඇත්තේ ය. හික්මෙන දේ අතර ශ්‍රේෂ්ඨ වූ දේ ඇත්තේ ය. උපස්ථාන අතර ශ්‍රේෂ්ඨ වූ දේ ඇත්තේ ය. සිහිකිරීම් අතර ශ්‍රේෂ්ඨ වූ දේ ඇත්තේ ය.
(1) කතමඤ්ච භික්ඛවේ දස්සනානුත්තරියං: ඉධ භික්ඛවේ ඒකච්චෝ හත්ථිරතනම්පි දස්සනාය ගච්ඡති, අස්සරතනම්පි දස්සනාය ගච්ඡති, මණිරතනම්පි දස්සනාය ගච්ඡති, උච්චාවචං වා පන දස්සනාය ගච්ඡති, සමණං වා බ්‍රාහ්මණං වා මිච්ඡාදිට්ඨිකං මිච්ඡාපටිපන්නං දස්සනාය ගච්ඡති. අත්ථේතං භික්ඛවේ දස්සනං, නේතං නත්ථීති වදාමි. තඤ්ච ඛෝ ඒතං භික්ඛවේ දස්සනං හීනං ගම්මං පෝථුජ්ජනිකං අනරියං අනත්ථසංහිතං, න නිබ්බිදාය න විරාගාය න නිරෝධාය න උපසමාය න අභිඤ්ඤාය න සම්බෝධාය න නිබ්බානාය සංවත්තති. යෝ ච ඛෝ භික්ඛවේ තථාගතං වා තථාගතසාවකං වා දස්සනාය ගච්ඡති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඒතදානුත්තරියං භික්ඛවේ දස්සනානං- සත්තානං විසුද්ධියා සෝකපරිද්දවානං සමතික්කමාය දුක්ඛදෝමනස්සානං අත්ථගමාය ඤායස්ස අධිගමාය නිබ්බානස්ස සච්ඡිකිරියාය, යදිදං තථාගතං වා තථාගතසාවකං වා දස්සනාය ගච්ඡති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඉදං වුච්චති භික්ඛවේ දස්සනානුත්තරියං. ඉති දස්සනානුත්තරියං.
1. මහණෙනි, දකින දේ අතර ශ්‍රේෂ්ඨ වූ දේ කුමක් ද?මහණෙනි, මෙහිලා ඇතැමෙක් වටිනා ඇතා ත් දැකීම පිණිස යයි. වටිනා අශ්වයා ත් දැකීම පිණිස යයි. වටිනා මැණික ත් දැකීම පිණිස යයි. උසස් පහත් නොයෙක් දේ දැකීම පිණිස යයි. මිසදිටු ගත් මිසදිටු මගට පිළිපන් ශ්‍රමණයෙකු හෝ බ්‍රාහ්මණයෙකු දැකීම පිණිස යයි. මහණෙනි, මෙබඳු දැකීම් ඇත්තේ ය. මෙය නැතැයි නොකියමි. නමුත් මහණෙනි, මේ දැකීම වනාහී හීන වූ ග්‍රාම්‍ය වූ පෘථග්ජනයන්ට අයත් අනාර්ය වූ අයහපත පිණිස පවතින දෙයකි. අවබෝධයෙන් එපා වීම පිණිස නොපවතියි. විරාගය පිණිස නොපවතියි. නිරෝධය පිණිස නොපවතියි. සංසිඳීම පිණිස නොපවතියි. විශිෂ්ට ඥානය පිණිස නොපවතියි. සත්‍යාවබෝධය පිණිස නොපවතියි. නිවන පිණිස නොපවතියි. මහණෙනි, පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව යම් කෙනෙක් තථාගතයන් හෝ තථාගත ශ්‍රාවකයෙකු හෝ දකින්නට යයි ද, එය දකින දේවල් අතර ශ්‍රේෂ්ඨ වූ දෙයකි. සත්වයන්ගේ විශුද්ධිය පිණිස ත්, ශෝක වැළපීම් ඉක්මවා යාම පිණිස ත්, දුක් දොම්නස් නැති වීම පිණිස ත්, ධර්ම මාර්ගයට පැමිණීම පිණිස ත්, නිවන සාක්ෂාත් කිරීම පිණිස ත් හේතු වෙයි. මහණෙනි, යම් මේ පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව යම් කෙනෙක් තථාගතයන් හෝ තථාගත ශ්‍රාවකයෙකු හෝ දකින්නට යාමක් ඇද්ද, මෙය දකින දේවල් අතර ශ්‍රේෂ්ඨ ම දෙය යැයි කියනු ලැබේ.මෙසේ දස්සනානුත්තරිය වෙයි.
(2) සවණානුත්තරියඤ්ච කථං හෝති: ඉධ භික්ඛවේ ඒකච්චෝ භේරිසද්දම්පි සවණාය ගච්ඡති, වීණාසද්දම්පි සවණාය ගච්ඡති, ගීතසද්දම්පි සවණාය ගච්ඡති, උච්චාවචං වා පන සවණාය ගච්ඡති. සමණස්ස වා බ්‍රාහ්මණස්ස වා මිච්ඡාදිට්ඨිකස්ස මිච්ඡාපටිපන්නස්ස ධම්මසවණාය ගච්ඡති. අත්ථේතං භික්ඛවේ සවණං නේතං නත්ථීති වදාමි. තඤ්ච ඛෝ ඒතං භික්ඛවේ සවණං හීනං ගම්මං පෝථුජ්ජනිකං අනරියං අනත්ථසංහිතං, න නිබ්බිදාය න විරාගාය න නිරෝධාය න උපසමාය න අභිඤ්ඤාය න සම්බෝධාය න නිබ්බානාය සංවත්තති. යෝ ච ඛෝ භික්ඛවේ තථාගතස්ස වා තථාගතසාවකස්ස වා ධම්මසවණාය ගච්ඡති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඒතදානුත්තරියං භික්ඛවේ සවණානං- සත්තානං විසුද්ධියා සෝකපරිද්දවානං සමතික්කමාය දුක්ඛදෝමනස්සානං අත්ථගමාය ඤායස්ස අධිගමාය නිබ්බානස්ස සච්ඡිකිරියාය, යදිදං තථාගතස්ස වා තථාගතසාවකස්ස වා ධම්මසවණාය ගච්ඡති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඉදං වුච්චති භික්ඛවේ සවණානුත්තරියං.

ඉති දස්සනානුත්තරියං, ඉති සවණානුත්තරියං.
2. මහණෙනි, අසන දේ අතර යමක් ශ්‍රේෂ්ඨ වන්නේ කෙසේ ද?මහණෙනි, මෙහිලා ඇතැමෙක් බෙර හඬ ත් ඇසීමට යයි. වීණා හඬ ත් ඇසීමට යයි. ගීත හඬ ත් ඇසීමට යයි. උසස් පහත් දේ ඇසීමට යයි. මිසදිටු ගත් මිසදිටු මගට පිළිපන් ශ්‍රමණයෙකුගේ හෝ බ්‍රාහ්මණයෙකුගේ අවවාද ඇසීම පිණිස යයි. මහණෙනි, මෙබඳු ඇසීම් ඇත්තේ ය. මෙය නැතැයි නොකියමි. නමුත් මහණෙනි, මේ ඇසීම වනාහී හීන වූ ග්‍රාම්‍ය වූ පෘථග්ජනයන්ට අයත් අනාර්ය වූ අයහපත පිණිස පවතින දෙයකි. අවබෝධයෙන් එපා වීම පිණිස නොපවතියි. විරාගය පිණිස නොපවතියි. නිරෝධය පිණිස නොපවතියි. සංසිඳීම පිණිස නොපවතියි. විශිෂ්ට ඥානය පිණිස නොපවතියි. සත්‍යාවබෝධය පිණිස නොපවතියි. නිවන පිණිස නොපවතියි. මහණෙනි, පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව යම් කෙනෙක් තථාගතයන්ගේ හෝ තථාගත ශ්‍රාවකයෙකුගේ හෝ ධර්ම දේශනාව අසන්නට යයි ද, එය අසන දේවල් අතර ශ්‍රේෂ්ඨ වූ දෙයකි. සත්වයන්ගේ විශුද්ධිය පිණිස ත්, ශෝක වැළපීම් ඉක්මවා යාම පිණිස ත්, දුක් දොම්නස් නැති වීම පිණිස ත්, ධර්ම මාර්ගයට පැමිණීම පිණිස ත්, නිවන සාක්ෂාත් කිරීම පිණිස ත් හේතු වෙයි. මහණෙනි, යම් මේ පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව යම් කෙනෙක් තථාගතයන්ගේ හෝ තථාගත ශ්‍රාවකයෙකුගේ හෝ ධර්ම දේශනාව අසන්නට යාමක් ඇද්ද, මෙය අසන දේවල් අතර ශ්‍රේෂ්ඨ ම දෙය යැයි කියනු ලැබේ.මෙසේ ත් දස්සනානුත්තරිය වෙයි. මෙසේ ත් සවණානුත්තරිය වෙයි.
(3) ලාභානුත්තරියං ච කථං හෝති: ඉධ භික්ඛවේ ඒකච්චෝ පුත්තලාභම්පි ලභති, දාරලාභම්පි ලභති, ධනලාභම්පි ලභති. උච්චාවචං වා පන ලාභං ලභති. සමණේ වා පන බ්‍රාහ්මණේ වා මිච්ඡාදිට්ඨිකේ මිච්ඡාපටිපන්නේ සද්ධං පටිලභති. අත්ථේසෝ භික්ඛවේ ලාභෝ. න සෝ නත්ථීති වදාමි. සෝ ච ඛෝ භික්ඛවේ ලාභෝ හීනෝ ගම්මෝ පෝථුජ්ජනිකෝ අනරියෝ අනත්ථසංහිතෝ, න නිබ්බිදාය ....(පෙ).... න නිබ්බානාය සංවත්තති. යෝ ච ඛෝ භික්ඛවේ තථාගතේ වා තථාගතසාවකේ වා සද්ධං පටිලභති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඒතදානුත්තරියං භික්ඛවේ ලාභානං සත්තානං විසුද්ධියා සෝකපරිද්දවානං සමතික්කමාය දුක්ඛදෝමනස්සානං අත්ථගමාය ඤායස්ස අධිගමාය නිබ්බානස්ස සච්ඡිකිරියාය, යදිදං තථාගතේ වා තථාගතසාවකේ වා සද්ධං පටිලභති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඉදං වුච්චති භික්ඛවේ ලාභානුත්තරියං.

ඉති දස්සනානුත්තරියං, සවණානුත්තරියං, ලාභානුත්තරියං.
3. මහණෙනි, ලබන දේ අතර යමක් ශ්‍රේෂ්ඨ වන්නේ කෙසේ ද?මහණෙනි, මෙහිලා ඇතැමෙක් දරු ලැබීමකුත් ලබයි. බිරිඳ ලැබීමකුත් ලබයි. ධනය ලැබීමකුත් ලබයි. උසස් පහත් දේ ලැබීමකුත් ලබයි. මිසදිටු ගත් මිසදිටු මගට පිළිපන් ශ්‍රමණයෙකු ගැන හෝ බ්‍රාහ්මණයෙකු ගැන හෝ ශ්‍රද්ධාව ලබයි. මහණෙනි, මෙබඳු ලැබීම් ඇත්තේ ය. මෙය නැතැයි නොකියමි. නමුත් මහණෙනි, මේ ලැබීම වනාහී හීන වූ ග්‍රාම්‍ය වූ පෘථග්ජනයන්ට අයත් අනාර්ය වූ අයහපත පිණිස පවතින දෙයකි. අවබෝධයෙන් එපා වීම පිණිස නොපවතියි. ....(පෙ).... නිවන පිණිස නොපවතියි. මහණෙනි, පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව යම් කෙනෙක් තථාගතයන් කෙරෙහි හෝ තථාගත ශ්‍රාවකයෙකු කෙරෙහි හෝ ශ්‍රද්ධාව ලබයි ද, එය ලබන දේවල් අතර ශ්‍රේෂ්ඨ වූ දෙයකි. සත්වයන්ගේ විශුද්ධිය පිණිස ත්, ශෝක වැළපීම් ඉක්මවා යාම පිණිස ත්, දුක් දොම්නස් නැති වීම පිණිස ත්, ධර්ම මාර්ගයට පැමිණීම පිණිස ත්, නිවන සාක්ෂාත් කිරීම පිණිස ත් හේතු වෙයි. මහණෙනි, යම් මේ පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව යම් කෙනෙක් තථාගතයන් කෙරෙහි හෝ තථාගත ශ්‍රාවකයෙකු කෙරෙහි හෝ ශ්‍රද්ධාව ලැබීමක් ඇද්ද, මෙය ලබන දේවල් අතර ශ්‍රේෂ්ඨ ම දෙය යැයි කියනු ලැබේ.මෙසේ ත් දස්සනානුත්තරිය වෙයි. සවණානුත්තරිය වෙයි. ලාභානුත්තරිය වෙයි.
(4) සික්ඛානුත්තරියං ච කථං හෝති: ඉධ භික්ඛවේ ඒකච්චෝ හත්ථිස්මිම්පි සික්ඛති, අස්සස්මිම්පි සික්ඛති, රථස්මිම්පි සික්ඛති, ධනුස්මිම්පි සික්ඛති, ථරුස්මිම්පි සික්ඛති, උච්චාවචං වා පන සික්ඛති. සමණස්ස වා පන බ්‍රාහ්මණස්ස වා මිච්ඡාදිට්ඨිකස්ස මිච්ඡාපටිපන්නස්ස සික්ඛති. අත්ථේසා භික්ඛවේ සික්ඛා, නේසා නත්ථීති වදාමි. සා ච ඛෝ ඒසා භික්ඛවේ සික්ඛා හීනා ගම්මා පෝථුජ්ජනිකා අනරියා අනත්ථසංහිතා, න නිබ්බිදාය න විරාගාය න නිරෝධාය න උපසමාය න අභිඤ්ඤාය න සම්බෝධාය න නිබ්බානාය සංවත්තති. යෝ ච ඛෝ භික්ඛවේ තථාගතප්පවේදිතේ ධම්මවිනයේ අධිසීලම්පි සික්ඛති, අධිචිත්තම්පි සික්ඛති, අධිපඤ්ඤම්පි සික්ඛති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඒතදානුත්තරියං, භික්ඛවේ, සික්ඛානං- සත්තානං විසුද්ධියා සෝකපරිද්දවානං සමතික්කමාය දුක්ඛදෝමනස්සානං අත්ථගමාය ඤායස්ස අධිගමාය නිබ්බානස්ස සච්ඡිකිරියාය, යදිදං තථාගතප්පවේදිතේ ධම්මවිනයේ අධිසීලම්පි සික්ඛති, අධිචිත්තම්පි සික්ඛති, අධිපඤ්ඤම්පි සික්ඛති, නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඉදං වුච්චති භික්ඛවේ සික්ඛානුත්තරියං.

ඉති දස්සනානුත්තරියං, සවණානුත්තරියං, ලාභානුත්තරියං, සික්ඛානුත්තරියං.
4. මහණෙනි, හික්මෙන දේ අතර යමක් ශ්‍රේෂ්ඨ වන්නේ කෙසේ ද?මහණෙනි, මෙහිලා ඇතැමෙක් ඇත් ශිල්පයෙහි ත් හික්මෙයි. අශ්ව ශිල්පයෙහි ත් හික්මෙයි. රථ ශිල්පයෙහි ත් හික්මෙයි. ධනුශ්ශිල්පයෙහි ත් හික්මෙයි. කඩු ශිල්පයෙහි ත් හික්මෙයි. උසස් පහත් දෙයෙහි ත් හික්මෙයි. මිසදිටු ගත් මිසදිටු මගට පිළිපන් ශ්‍රමණයෙකුගේ හෝ බ්‍රාහ්මණයෙකුගේ හෝ අවවාදයට හික්මෙයි. මහණෙනි, මෙබඳු හික්මීම් ඇත්තේ ය. මෙය නැතැයි නොකියමි. නමුත් මහණෙනි, මේ හික්මීම වනාහී හීන වූ ග්‍රාම්‍ය වූ පෘථග්ජනයන්ට අයත් අනාර්ය වූ අයහපත පිණිස පවතින දෙයකි. අවබෝධයෙන් එපා වීම පිණිස නොපවතියි. නිවන පිණිස නොපවතියි. යම් කෙනෙක් මහණෙනි, තථාගතයන් වහන්සේ විසින් වදාරණ ලද ධර්ම විනයෙහි අධිශීලයෙහි ත් හික්මෙයි ද, අධිචිත්තයෙහි ත් හික්මෙයි ද, අධිප්‍රඥාවෙහිත් හික්මෙයි ද, පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතු වෙයි ද, එය හික්මෙන දේවල් අතර ශ්‍රේෂ්ඨ වූ දෙයකි. සත්වයන්ගේ විශුද්ධිය පිණිස ත්, ශෝක වැළපීම් ඉක්මවා යාම පිණිස ත්, දුක් දොම්නස් නැති වීම පිණිස ත්, ධර්ම මාර්ගයට පැමිණීම පිණිස ත්, නිවන සාක්ෂාත් කිරීම පිණිස ත් හේතු වෙයි. මහණෙනි, යම් මේ පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව තථාගතයන් වහන්සේ විසින් වදාරණ ලද ධර්ම විනයෙහි අධිශීලයෙහි ත් හික්මෙයි ද, අධිචිත්තයෙහි ත් හික්මෙයි ද, අධිප්‍රඥාවෙහිත් හික්මෙයි ද මෙය හික්මෙන දේවල් අතර ශ්‍රේෂ්ඨ ම දෙය යැයි කියනු ලැබේ.මෙසේ ත් දස්සනානුත්තරිය වෙයි. සවණානුත්තරිය වෙයි. ලාභානුත්තරිය වෙයි. සික්ඛානුත්තරිය වෙයි.
(5) පාරිචරියානුත්තරියං ච කථං හෝති? ඉධ භික්ඛවේ ඒකච්චෝ ඛත්තියම්පි පරිචරති, බ්‍රාහ්මණම්පි පරිචරති, ගහපතිම්පි පරිචරති, උච්චාවචං වා පන පරිචරති. සමණං වා බ්‍රාහ්මණං වා මිච්ඡාදිට්ඨිකං මිච්ඡාපටිපන්නං පරිචරති. අත්ථේසා භික්ඛවේ පාරිචරියා. නේසා නත්ථීති වදාමි. සා ච ඛෝ ඒසා භික්ඛවේ පාරිචරියා හීනා ගම්මා පෝථුජ්ජනිකා අනරියා අනත්ථසංහිතා, න නිබ්බිදාය ....(පෙ).... න නිබ්බානාය සංවත්තති. යෝ ච ඛෝ භික්ඛවේ තථාගතං වා තථාගතසාවකං වා පරිචරති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඒතදානුත්තරියං භික්ඛවේ පාරිචරියානං- සත්තානං විසුද්ධියා සෝකපරිද්දවානං සමතික්කමාය දුක්ඛදෝමනස්සානං අත්ථගමාය ඤායස්ස අධිගමාය නිබ්බානස්ස සච්ඡිකිරියාය, යදිදං තථාගතං වා තථාගතසාවකං වා පරිචරති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඉදං වුච්චති භික්ඛවේ පාරිචරියානුත්තරියං.

ඉති දස්සනානුත්තරියං, සවණානුත්තරියං, ලාභානුත්තරියං, සික්ඛානුත්තරියං, පාරිචරියානුත්තරියං.
5. මහණෙනි, උපස්ථාන කිරීම් අතර යමක් ශ්‍රේෂ්ඨ වන්නේ කෙසේ ද?මහණෙනි, මෙහිලා ඇතැමෙක් ක්ෂත්‍රියයෙකුට ත් උපස්ථාන කරයි. බ්‍රාහ්මණයෙකුට ත් උපස්ථාන කරයි. ගෘහපතියෙකුට ත් උපස්ථාන කරයි. උසස් පහත් පුද්ගලයන්ට ත් උපස්ථාන කරයි. මිසදිටු ගත් මිසදිටු මගට පිළිපන් ශ්‍රමණයෙකුට හෝ බ්‍රාහ්මණයෙකුට හෝ උපස්ථාන කරයි. මහණෙනි, මෙබඳු උපස්ථානයන් ඇත්තේ ය. මෙය නැතැයි නොකියමි. නමුත් මහණෙනි, මේ උපස්ථානය වනාහී හීන වූ ග්‍රාම්‍ය වූ පෘථග්ජනයන්ට අයත් අනාර්ය වූ අයහපත පිණිස පවතින දෙයකි. අවබෝධයෙන් එපා වීම පිණිස නොපවතියි. ....(පෙ).... නිවන පිණිස නොපවතියි. යම් කෙනෙක් මහණෙනි, පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව තථාගතයන්ට හෝ තථාගත ශ්‍රාවකයෙකුට උපස්ථාන කරයි ද, එය උපස්ථානයන් අතර ශ්‍රේෂ්ඨ වූ දෙයකි. සත්වයන්ගේ විශුද්ධිය පිණිස ත්, ශෝක වැළපීම් ඉක්මවා යාම පිණිස ත්, දුක් දොම්නස් නැති වීම පිණිස ත්, ධර්ම මාර්ගයට පැමිණීම පිණිස ත්, නිවන සාක්ෂාත් කිරීම පිණිස ත් හේතු වෙයි. මහණෙනි, යම් මේ පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව තථාගතයන්ට හෝ තථාගත ශ්‍රාවකයෙකුට උපස්ථාන කරයි ද, එය උපස්ථානයන් අතර ශ්‍රේෂ්ඨ වූ දෙයකි. මෙය උපස්ථාන අතර ශ්‍රේෂ්ඨ ම දෙය යැයි කියනු ලැබේ.මෙසේ ත් දස්සනානුත්තරිය වෙයි. සවණානුත්තරිය වෙයි. ලාභානුත්තරිය වෙයි. සික්ඛානුත්තරිය වෙයි. පාරිචරියානුත්තරිය වෙයි.
(6) අනුස්සතානුත්තරියං ච කථං හෝති? ඉධ භික්ඛවේ ඒකච්චෝ පුත්තලාභම්පි අනුස්සරති, දාරලාභම්පි අනුස්සරති, ධනලාභම්පි අනුස්සරති, උච්චාවචං වා ලාභං පන අනුස්සරති. සමණං වා බ්‍රාහ්මණං වා මිච්ඡාදිට්ඨිකං වා මිච්ඡාපටිපන්නං අනුස්සරති. අත්ථේසා භික්ඛවේ අනුස්සති. නේසා නත්ථීති වදාමි. සා ච ඛෝ ඒසා භික්ඛවේ අනුස්සති හීනා ගම්මා පෝථුජ්ජනිකා අනරියා අනත්ථසංහිතා, න නිබ්බිදාය න විරාගාය න නිරෝධාය න උපසමාය න අභිඤ්ඤාය න සම්බෝධාය න නිබ්බානාය සංවත්තති. යෝ ච ඛෝ භික්ඛවේ තථාගතං වා තථාගතසාවකං වා අනුස්සරති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඒතදානුත්තරියං භික්ඛවේ අනුස්සතීනං- සත්තානං විසුද්ධියා සෝකපරිද්දවානං සමතික්කමාය දුක්ඛදෝමනස්සානං අත්ථගමාය ඤායස්ස අධිගමාය නිබ්බානස්ස සච්ඡිකිරියාය, යදිදං තථාගතං වා තථාගතසාවකං වා අනුස්සරති නිවිට්ඨසද්ධෝ නිවිට්ඨපේමෝ ඒකන්තගතෝ අභිප්පසන්නෝ. ඉදං වුච්චති භික්ඛවේ අනුස්සතානුත්තරියං. (ඉති අනුස්සතානුත්තරියං.)
6. මහණෙනි, සිහි කිරීම් අතර යමක් ශ්‍රේෂ්ඨ වන්නේ කෙසේ ද?මහණෙනි, මෙහිලා ඇතැමෙක් පුත්‍ර ලාභය ත් සිහි කරයි. බිරිඳක් ලැබීම ත් සිහි කරයි. ධනය ලැබීම ත් සිහි කරයි. උසස් පහත් වූ ලැබීම් සිහි කරයි. මිසදිටු ගත් මිසදිටු මගට පිළිපන් ශ්‍රමණයෙකු හෝ බ්‍රාහ්මණයෙකු හෝ සිහි කරයි. මහණෙනි, මෙබඳු සිහි කිරීම් ඇත්තේ ය. මෙය නැතැයි නොකියමි. නමුත් මහණෙනි, මේ සිහි කිරීම වනාහී හීන වූ ග්‍රාම්‍ය වූ පෘථග්ජනයන්ට අයත් අනාර්ය වූ අයහපත පිණිස පවතින දෙයකි. අවබෝධයෙන් එපා වීම පිණිස නොපවතියි. විරාගය පිණිස නොපවතියි. නිරෝධය පිණිස නොපවතියි. සංසිඳීම පිණිස නොපවතියි. විශිෂ්ට ඥානය පිණිස නොපවතියි. සත්‍යාවබෝධය පිණිස නොපවතියි. නිවන පිණිස නොපවතියි. මහණෙනි, පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව යම් කෙනෙක් තථාගතයන් හෝ තථාගත ශ්‍රාවකයෙකු හෝ සිහි කරයි ද, එය සිහි කරන දේවල් අතර ශ්‍රේෂ්ඨ වූ දෙයකි. සත්වයන්ගේ විශුද්ධිය පිණිස ත්, ශෝක වැළපීම් ඉක්මවා යාම පිණිස ත්, දුක් දොම්නස් නැති වීම පිණිස ත්, ධර්ම මාර්ගයට පැමිණීම පිණිස ත්, නිවන සාක්ෂාත් කිරීම පිණිස ත් හේතු වෙයි. මහණෙනි, යම් මේ පිහිටි ශ්‍රද්ධාවෙන් යුතුව, පිහිටි ප්‍රේමයෙන් යුතුව, නොසෙල්වෙන පැහැදීමෙන් යුතුව, බලවත් පැහැදීමෙන් යුතුව යම් කෙනෙක් තථාගතයන් හෝ තථාගත ශ්‍රාවකයෙකු හෝ සිහි කිරීමක් ඇද්ද, මෙය සිහි කරන දේවල් අතර ශ්‍රේෂ්ඨ ම දෙය යැයි කියනු ලැබේ.මෙසේ ත් අනුස්සතානුත්තරිය වෙයි.
ඉමානි ඛෝ භික්ඛවේ ඡ අනුත්තරියානී’ති.
මහණෙනි, මේ වනාහී සය වැදෑරුම් ශ්‍රේෂ්ඨ වූ දේ ය.(ගාථා)
යේ දස්සනවරං ලද්ධා සවණඤ්ච අනුත්තරංලාභානුත්තරියං ලද්ධා සික්ඛානුත්තරියේ රතා,

යම් කෙනෙක් ශ්‍රේෂ්ඨ වූ දැකීමක් ලැබුවේ වෙයි ද, ශ්‍රේෂ්ඨ වූ ශ්‍රවණයකුත් කළේ වෙයි ද, ශ්‍රේෂ්ඨ වූ ලාභයකුත් ලැබුවේ වෙයි ද, ශ්‍රේෂ්ඨ වූ හික්මීමෙහි ඇළුණේ වෙයි ද,
උපට්ඨිතා පාරිචරියේ භාවයන්ති අනුස්සතිංවිවේකප්පටිසංයුත්තං ඛේමං අමතගාමිනිං,

උපස්ථානය පිණිස එළඹ සිටියාහු වෙත් ද, විවේකයෙන් යුක්ත වූ බිය රහිත වූ නිවන කරා යන අනුස්සති ධර්මය වඩත් ද,
අප්පමාදේ පමෝදිතා නිපකා සීලසංවුතාතේ මේ කාලේන පච්චෙන්ති යත්ථ දුක්ඛං නිරුජ්ඣතීති.

අප්‍රමාදයෙහි සතුටු වන, අවස්ථාවෝචිත ප්‍රඥාවෙන් හෙබි, සීල සංවරයෙන් යුතු ඔවුහු යම් තැනක දුක නිරුද්ධ වෙයි නම් ඒ නිවන කරා නිසි කලට යති.
සාදු! සාදු!! සාදු!!!
අනුත්තරිය සූත්‍රය නිමා විය.
අනුත්තරියවග්ගෝ තතියෝ.

තුන්වෙනි අනුත්තරිය වර්ගය අවසන් විය.
තස්සුද්දානං:
එහි පිළිවෙල උද්දානයයි :
සාවකෝ අපරිහානියෝ භයං හිමවානුස්සතිකච්චානෝ ද්වේ ච සමයා උදායී අනුත්තරියේනාති.

සාමගාමක සූත්‍රය, අපරිහානියධම්ම සූත්‍රය, භය සූත්‍රය, හිමවන්ත සූත්‍රය, අනුස්සතිට්ඨාන සූත්‍රය, මහාකච්චාන සූත්‍රය, සමය සූත්‍ර දෙක, උදායී සූත්‍රය සහ අනුත්තරිය සූත්‍රය වශයෙන් මෙහි සූත්‍ර දශයෙකි.
