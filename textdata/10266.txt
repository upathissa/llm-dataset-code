අංගුත්තර නිකාය
ඡක්ක නිපාතෝ
6.1.4.8. අත්තකාර සුත්තං
6.1.4.8. තමා කිරීම ගැන වදාළ දෙසුම
සාවත්ථිනිදානං .....
සැවැත් නුවර දී ය .....
අථ ඛෝ අඤ්ඤතරෝ බ්‍රාහ්මණෝ යේන භගවා තේනුපසංකමි. උපසඩ්කමිත්වා භගවතා සද්ධිං සම්මෝදි. සම්මෝදනීයං කථං සාරණීයං වීතිසාරෙත්වා ඒකමන්තං නිසීදි. ඒකමන්තං නිසින්නෝ ඛෝ සෝ බ්‍රාහ්මණෝ භගවන්තං ඒතදවෝච:
එකල්හී එක්තරා බ්‍රාහ්මණයෙක් භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියේ ය. පැමිණ භාග්‍යවතුන් වහන්සේ සමඟ සතුටු වූයේ ය. සතුටු විය යුතු පිළිසඳර කතා බහ නිමවා එකත්පස් ව හිඳගත්තේ ය. එකත්පස් ව හුන් ඒ බ්‍රාහ්මණයා භාග්‍යවතුන් වහන්සේට මෙය පැවසුවේ ය.
“අහංහි භෝ ගෝතම ඒවංවාදී ඒවංදිට්ඨි: “නත්ථි අත්තකාරෝ, නත්ථි පරකාරෝති.”
“භවත් ගෞතමයන් වහන්ස, මම් වනාහී මෙබඳු දෙයක් පවසන, මෙබඳු දෘෂ්ටියක් ඇත්තෙක් වෙමි. එනම් ‘තමා කරන ක්‍රියාවක් නැත්තේ ය. අනුන් කරන ක්‍රියාවක් නැත්තේ ය’ යි.”
මාහං බ්‍රාහ්මණ ඒවංවාදිං ඒවංදිට්ඨිං අද්දසං වා අස්සෝසිං වා. කථංහි නාම සයං අභික්කමන්තෝ සයං පටික්කමන්තෝ ඒවං වක්ඛති: “නත්ථි අත්තකාරෝ, නත්ථි පරකාරෝ”ති.
“බ්‍රාහ්මණය, මෙබඳු දෙයක් පවසන, මෙබඳු දෘෂ්ටියක් ඇති කෙනෙකු මට දකින්නට නොලැබේවා! එබන්ඳෙකු ගැන මට අසන්නට ත් නොලැබේවා! තමන් ඉදිරියට ගමන් කරමින්, තමන් යළි හැරී එමින් කෙසේ නම් මෙසේ කියන්නේ ද? එනම් ‘තමා කරන ක්‍රියාවක් නැත්තේ ය. අනුන් කරන ක්‍රියාවක් නැත්තේ ය’ යි.
තං කිං මඤ්ඤෙසි බ්‍රාහ්මණ, අත්ථි ආරම්භධාතූති?
බ්‍රාහ්මණය, ඒ කිමකැයි සිතන්නෙහි ද? යමක් පිණිස පළමුවෙන් ම කළ යුතු වීර්යයක් තිබෙනවා ද?”
ඒවම්හෝ.
“එසේ ය භවත.”
ආරබ්භධාතුයා සති ආරම්භවන්තෝ සත්තා පඤ්ඤායන්තී?ති.
“පළමුවෙන් ම කළ යුතු වීර්යයක් ඇති කල්හී ඒ වීර්යය පළමුවෙන් ම පටන් ගන්නා වූ සත්වයෝ පැණෙත් ද?”
ඒවං භෝ.
“එසේ ය භවත.”
යං ඛෝ බ්‍රාහ්මණ ආරබ්භධාතුයා සති ආරබ්භවන්තෝ සත්තා පඤ්ඤායන්තී’ති අයං සත්තානං අත්තකාරෝ, අයං පරකාරෝති.
“බ්‍රාහ්මණය, පළමුවෙන් ම කළ යුතු වීර්යයක් ඇති කල්හී වීර්යය අරඹන්නා වූ සත්වයෝ පැණෙති යි යන යමක් ඇද්ද, මෙය සත්වයන්ගේ තමාගේ කිරීම යි. මෙය අනුන්ගේ කිරීම යි.”
තං කිං මඤ්ඤෙසි බ්‍රාහ්මණ අත්ථි නික්කමධාතු ....(පෙ).... අත්ථි පරක්කමධාතු ....(පෙ).... අත්ථි ථාමධාතු ....(පෙ).... අත්ථි ඨිතිධාතු ....(පෙ).... අත්ථි උපක්කමධාතූ?ති
බ්‍රාහ්මණය, ඒ කිමකැයි සිතන්නෙහි ද? යමක් පිණිස අලස බවින් නැගී සිට කරන වීර්යයක් තිබෙනවා ද? ....(පෙ).... බලවත් ව ඉදිරියට ගෙන යන වීර්යයක් තිබෙනවා ද? ....(පෙ).... බලවත් වීර්යයක් තිබෙනවා ද? ....(පෙ).... පිහිටි වීර්යයක් තිබෙනවා ද? ....(පෙ).... උපක්‍රමයෙන් කරන වීර්යයක් තිබෙනවා ද?”
ඒවම්භෝ.
“එසේ ය භවත.”
උපක්කමධාතුයා සති උපක්කමවන්තෝ සත්තා පඤ්ඤායන්තී?ති.
“උපක්‍රමයෙන් කරන වීර්යයක් ඇති කල්හී ඒ උපක්‍රමයෙන් වීර්යය ගන්නා වූ සත්වයෝ පැණෙත් ද?”
ඒවං භෝ.
“එසේ ය භවත.”
යං ඛෝ බ්‍රාහ්මණ, උපක්කමධාතුයා සති උපක්කමවන්තෝ සත්තා පඤ්ඤායන්තී’ති අයං සත්තානං අත්තකාරෝ, අයං පරකාරෝ’ති.
“බ්‍රාහ්මණය, උපක්‍රමයෙන් කරන වීර්යයක් ඇති කල්හී උපක්‍රමයෙන් වීර්යය ගන්නා වූ සත්වයෝ පැණෙති යි යන යමක් ඇද්ද, මෙය සත්වයන්ගේ තමාගේ කිරීම යි. මෙය අනුන්ගේ කිරීම යි.
මාහං බ්‍රාහ්මණ, ඒවංවාදිං ඒවංදිට්ඨිං අද්දසං වා අස්සෝසිං වා. කථං හි නාම සයං අභික්කමන්තෝ සයං පටික්කමන්තෝ ඒවං වක්ඛති: “නත්ථි අත්තකාරෝ, නත්ථි පරකාරෝ”ති.
බ්‍රාහ්මණය, මෙබඳු දෙයක් පවසන, මෙබඳු දෘෂ්ටියක් ඇති කෙනෙකු මට දකින්නට නොලැබේවා! එබන්ඳෙකු ගැන මට අසන්නට ත් නොලැබේවා! තමන් ඉදිරියට ගමන් කරමින්, තමන් යළි හැරී එමින් කෙසේ නම් මෙසේ කියන්නේ ද? එනම් ‘තමා කරන ක්‍රියාවක් නැත්තේ ය. අනුන් කරන ක්‍රියාවක් නැත්තේ ය’ යි.”
අභික්කන්තං භෝ ගෝතම ....(පෙ).... අජ්ජතග්ගේ පාණුපේතං සරණං ගතන්ති.
“භවත් ගෞතමයන් වහන්ස, ඉතා මනහර ය ....(පෙ).... අද පටන් මා දිවි තිබෙන තුරා තෙරුවන් සරණ ගිය කෙනෙකු වශයෙන් පිළිගන්නා සේක්වා!”
සාදු! සාදු!! සාදු!!!
අත්තකාර සූත්‍රය නිමා විය.
