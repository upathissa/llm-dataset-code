සංයුත්ත නිකාය
මහා වග්ගෝ
1.14.45.-48. නදී සූත්‍රයෝ
1.14.45.-48. නදිය ගැන වදාළ දෙසුම්
සෙය්‍යථාපි භික්ඛවේ, ගංගා නදී පාචීනනින්නා පාචීනපෝණා පාචීනපබ්භාරා. අථ මහාජනකායෝ ආගච්ඡෙය්‍ය, කුද්දාලපිටකං ආදාය මයං ඉමං ගංගානදිං පච්ඡානින්නං කරිස්සාම පච්ඡාපෝණං පච්ඡාපබ්භාරන්ති. තං කිම්මඤ්ඤථ භික්ඛවේ, අපි නු සෝ මහාජනකායෝ තං ගංගානදිං පච්ඡානින්නං කරෙය්‍ය පච්ඡාපෝණං පච්ඡාපබ්භාරන්ති? නෝ හේතං භන්තේ. තං කිස්ස හේතු? ගංගා භන්තේ, නදී පාචීනනින්නා පාචීනපෝණා පාචීනපබ්භාරා. සා න සුකරා පච්ඡානින්නං කාතුං පච්ඡාපෝණං පච්ඡාපබ්භාරං. යාවදේව ච පන සෝ මහාජනකායෝ කිලමථස්ස විඝාතස්ස භාගී අස්සාති.
“මහණෙනි, යම් සේ ගංගා නදිය පෙරදිගට නැමී, පෙරදිගට නැඹුරු වී, පෙරදිගට බර වී තිබෙන්නේ වෙයි ද, එකල්හී මහා ජනකායක් උදළු, පැසි රැගෙන ‘අපි මේ ගංගා නදිය බටහිරට නැමුණක් කරන්නෙමු. බටහිරට නැඹුරු කරන්නෙමු. බටහිරට බර කරන්නෙමු’ යි පැමිණෙත් නම්, මහණෙනි, ඒ කිමැයි හඟිව් ද? ඒ මහා ජනකාය ඒ ගංගා නදිය බටහිරට නැමීමක්, බටහිරට නැඹුරු වූවක්, බටහිරට බර වූවක් කරන්නේ ද?”
“ස්වාමිනී, එය නොවේ ම ය.”
“එයට හේතුව කුමක් ද?”
“ස්වාමීනී, ගංගා නදිය පෙරදිගට නැමී, පෙරදිගට නැඹුරු වී, පෙරදිගට බර වී ඇත්තේ ය. එය බටහිරට නම්මවා, බටහිරට නැඹුරු කරවා, බටහිරට බර කරවා තබන්නට පහසු නොවෙයි. ඒ මහා ජනකාය හුදෙක් ක්ලාන්තයට ත්, පීඩාවට ත් බඳුන් වන්නේ ය.”
ඒවමේව ඛෝ භික්ඛවේ, භික්ඛුං අරියං අට්ඨංගිකං මග්ගං භාවෙන්තං අරියං අට්ඨංගිකං මග්ගං බහුලීකරොන්තං රාජානෝ වා රාජමහාමත්තා වා මිත්තා වා අමච්චා වා ඤාතී වා සාලෝහිතා වා භෝගේහි අභිහට්ඨුං පවාරෙය්‍යුං. ඒහම්භෝ පුරිස, කින්තේ ඉමේ කාසාවා අනුදහන්ති, කිං මුණ්ඩෝ කපාලමනුසඤ්චරසි. ඒහි. හීනායාවත්තිත්වා භෝගේ ච භුඤ්ජස්සු. පුඤ්ඤානි ච කරෝහී’ති. සෝ වත භික්ඛවේ, භික්ඛු අරියං අට්ඨංගිකං මග්ගං භාවෙන්තෝ අරියං අට්ඨංගිකං මග්ගං බහුලීකරොන්තෝ සික්ඛං පච්චක්ඛාය හීනායාවත්තෙය්‍යාති. නේතං ඨානං විජ්ජති. තං කිස්ස හේතු: යං හි තං භික්ඛවේ, චිත්තං දීඝරත්තං විවේකනින්නං විවේකපෝණං විවේකපබ්භාරං. තං වත හීනායාවත්තිස්සතීති නේතං ඨානං විජ්ජති. කථඤ්ච භික්ඛවේ, භික්ඛු අරියං අට්ඨංගිකං මග්ගං භාවේති, අරියං අට්ඨංගිකං මග්ගං බහුලීකරෝති: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති, විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං ඛෝ භික්ඛවේ, භික්ඛු අරියං අට්ඨංගිකං මග්ගං භාවේති, අරියං අට්ඨංගිකං මග්ගං බහුලීකරෝතීති.
“එසෙයින් ම මහණෙනි, ආර්ය අෂ්ටාංගික මාර්ගය වඩන්නා වූ, ආර්ය අෂ්ටාංගික මාර්ගය බහුල ව ප්‍රගුණ කරන්නා වූ භික්ෂුවකට රජවරු වේවා, රාජ මහාමාත්‍යයෝ වේවා, මිත්‍රයෝ වේවා, සහචරයෝ වේවා, නෑයෝ වේවා, ලේ නෑයෝ වේවා, භෝග සම්පත් පවරා මෙසේ කියත් නම්, ‘එම්බා පුරුෂය, මේ සිවුරු පෙරවීමෙන් ඇති ඵලය කිම? කුමකට නම් හිස මුඩු කොට, කබලක් අතින් ගෙන හැසිරෙන්නෙහි ද? එව. හීන වූ ගිහි බවට පැමිණ භෝග සම්පත් ද අනුභව කරව. පිනුත් කරව’ යි. මහණෙනි, ආර්ය අෂ්ටාංගික මාර්ගය වඩන්නා වූ, ආර්ය අෂ්ටාංගික මාර්ගය බහුල කරන්නා වූ ඒ භික්ෂුව ඒකාන්තයෙන් ශික්ෂාව ප්‍රතික්ෂේප කොට හීන වූ ගිහි බවට වැටෙන්නේ ය යන කරුණ සිදුවිය නොහැක්කේ ය. ඒ මක් නිසා ද යත්, මහණෙනි, යම් හෙයකින් ඒ සිත බොහෝ කලක් විවේකයට නැමී, විවේකයට නැඹුරු වී, විවේකයට බර වී ඇති නිසා ය. ඒකාන්තයෙන් ඒ සිත හීන වූ ගිහි බවට පත්වන්නේ ය යන කරුණ සිදු නොවන දෙයකි.
මහණෙනි, භික්ෂුවක් ආර්ය අෂ්ටාංගික මාර්ගය වඩන්නේ, ආර්ය අෂ්ටාංගික මාර්ගය බහුල ව ප්‍රගුණ කරන්නේ කෙසේ ද?
මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි.
මහණෙනි, භික්ෂුවක් මෙසේ ආර්ය අෂ්ටාංගික මාර්ගය වඩන්නේ ය. ආර්ය අෂ්ටාංගික මාර්ගය බහුල ව ප්‍රගුණ කරන්නේ ය.
(යථා බලසුත්තානි සබ්බානි තථා විත්ථාරේතබ්බානි.)
(බල සූත්‍ර විස්තර කළ අයුරින් මේ සූත්‍ර සියල්ල විස්තර කළ යුත්තේ ය.)
බලකරණීයවග්ගෝ චුද්දසමෝ.
දහහතර වෙනි බලකරණීය වර්ගය අවසන් විය.
තත්‍රැද්දානං:
එහි පිළිවෙල උද්දානයයි :
බලං බීජං ච නාගෝ ච රුක්ඛං කුම්භේන සූකිනා
ආකාසේන දුවේ මේඝා නාවා ආගන්තුකා නදී ති
බල, බීජ, නාග, රුක්ඛ, කුම්භ, සූක, ආකාස වශයෙන් සතර බැගින් වූ සූත්‍ර සතකි. සතර බැගින් වූ මේඝ සූත්‍ර දෙකකි. නාවා, ආගන්තුක, නදී වශයෙන් සතර බැගින් වූ සූත්‍ර තුනකි. සූත්‍ර සියල්ල හතළිස් අටකි.
