අංගුත්තර නිකාය
චතුක්ක නිපාතෝ
4.5.1.7. පඨම පාප - කල්‍යාණ සුත්තං
4.5.1.7. පවිටු - කල්‍යාණ පුද්ගලයා ගැන වදාළ පළමු දෙසුම
පාපඤ්ච වෝ භික්ඛවේ දේසිස්සාමි පාපේන පාපතරඤ්ච කල්‍යාණඤ්ච කල්‍යාණේන කල්‍යාණතරඤ්ච. තං සුණාථ ....(පෙ).... භගවා ඒතදවෝච:
මහණෙනි, ඔබට පවිටු පුද්ගලයා ගැන ත්, පාපියාට ත් වඩා පවිටු පුද්ගලයා ගැන ත්, කල්‍යාණ පුද්ගලයා ගැන ත්, කල්‍යාණයාට ත් වඩා කල්‍යාණ පුද්ගලයා ගැන ත් දේශනා කරන්නෙමි. එය අසව්. ….(පෙ)….
කතමෝ ච භික්ඛවේ පාපෝ? ඉධ භික්ඛවේ ඒකච්චෝ පාණාතිපාතී හෝති. ....(පෙ).... මිච්ඡාදිට්ඨිකෝ හෝති. අයං වුච්චති භික්ඛවේ පාපෝ.
මහණෙනි, පවිටු පුද්ගලයා යනු කවරෙක් ද? මහණෙනි, මෙහිලා ඇතැමෙක් සතුන් මරන්නේ වෙයි. ….(පෙ)…. වැරදි දෘෂ්ටිය ඇත්තේ වෙයි. මහණෙනි, මොහු පවිටු පුද්ගලයා යැයි කියනු ලැබේ.
කතමෝ ච භික්ඛවේ පාපේන පාපතරෝ? ඉධ භික්ඛවේ ඒකච්චෝ අත්තනා ච පාණාතිපාතී හෝති. පරඤ්ච පාණාතිපාතේ සමාදපේති ....(පෙ).... අත්තනා ච මිච්ඡාදිට්ඨිකෝ හෝති, පරඤ්ච මිච්ඡා දිට්ඨියා සමාදපේති. අයං වුච්චති භික්ඛවේ පාපේන පාපතරෝ.
මහණෙනි, පාපියාට ත් වඩා පවිටු පුද්ගලයා යනු කවරෙක් ද? මහණෙනි, මෙහිලා ඇතැමෙක් තමා ත් සතුන් මරන්නේ වෙයි. අන්‍යයන් ද සතුන් මැරීමෙහි යොදවන්නේ වෙයි ….(පෙ)…. තමා ත් වැරදි දෘෂ්ටිය ඇත්තේ වෙයි. අන්‍යයන් ද වැරදි දෘෂ්ටියෙහි යොදවන්නේ වෙයි. මහණෙනි, මොහු පාපියාට ත් වඩා පවිටු පුද්ගලයා යැයි කියනු ලැබේ.
කතමෝ ච භික්ඛවේ කල්‍යාණෝ? ඉධ භික්ඛවේ ඒකච්චෝ පාණාතිපාතා පටිවිරතෝ හෝති ....(පෙ).... සම්මාදිට්ඨිකෝ හෝති. අයං වුච්චති භික්ඛවේ කල්‍යාණෝ.
මහණෙනි, කල්‍යාණ පුද්ගලයා යනු කවරෙක් ද? මහණෙනි, මෙහිලා ඇතැමෙක් සතුන් මැරීමෙන් වැළකුණේ වෙයි. ….(පෙ)…. නිවැරදි දෘෂ්ටිය ඇත්තේ වෙයි. මහණෙනි, මොහු කල්‍යාණ පුද්ගලයා යැයි කියනු ලැබේ.
කතමෝ ච භික්ඛවේ කල්‍යාණේන කල්‍යාණතරෝ? ඉධ භික්ඛවේ ඒකච්චෝ අත්තනා ච පාණාතිපාතා පටිවිරතෝ හෝති, පරඤ්ච පාණාතිපාතා වේරමණියා සමාදපේති ....(පෙ).... අත්තනා ච සම්මාදිට්ඨිකෝ හෝති, පරඤ්ච සම්මාදිට්ඨියා සමාදපේති. අයං වුච්චති භික්ඛවේ කල්‍යාණේන කල්‍යාණතරෝති.
මහණෙනි, කල්‍යාණයාට ත් වඩා කල්‍යාණ පුද්ගලයා යනු කවරෙක් ද? මහණෙනි, මෙහිලා ඇතැමෙක් තමා ත් සතුන් මැරීමෙන් වැළකුණේ වෙයි. අන්‍යයන් ව ද සතුන් මැරීමෙන් වැළකීමෙහි සමාදන් කරවන්නේ වෙයි. ….(පෙ)…. තමා ත් නිවැරදි දෘෂ්ටිය ඇත්තේ වෙයි. අන්‍යයන් ද නිවැරදි දෘෂ්ටියෙහි යොදවන්නේ වෙයි. මහණෙනි, මොහු කල්‍යාණයාට ත් වඩා කල්‍යාණ පුද්ගලයා යැයි කියනු ලැබේ.
සාදු! සාදු!! සාදු!!!
පඨම පාප – කල්‍යාණ සූත්‍රය නිමා විය.
