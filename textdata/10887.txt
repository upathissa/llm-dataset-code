අංගුත්තර නිකාය
සත්තක නිපාතෝ
7.2.2.9. සුනෙත්ත සුත්තං
7.2.2.9. සුනෙත්ත ශාස්තෘහු ගැන වදාළ දෙසුම
(සාවත්ථිනිදානං)
සැවැත් නුවර දී ය …..
භූතපුබ්බං භික්ඛවේ, සුනෙත්තෝ නාම සත්ථා අහෝසි තිත්ථ කරෝ කාමේසු වීතරාගෝ. සුනෙත්තස්ස ඛෝ පන භික්ඛවේ, සත්ථුනෝ අනේකානි සාවකසතානි අහේසුං. සුනෙත්තෝ නාම සත්ථා සාවකානං බ්‍රහ්මලෝකසහව්‍යතාය ධම්මං දේසේසි. යේ ඛෝ භික්ඛවේ සුනෙත්තස්ස සත්ථුනෝ බ්‍රහ්මලෝකසහව්‍යතාය ධම්මං දේසෙන්තස්ස චිත්තානි නප්පසාදේසුං, තේ කායස්ස භේදා පරම්මරණා අපායං අග්ගතිං විනිපාතං නිරයං උපපජ්ජිංසු. යේ ඛෝ පන භික්ඛවේ සුනෙත්තස්ස සත්ථුනෝ බ්‍රහ්මලෝකසහව්‍යතාය ධම්මං දේසෙන්තස්ස චිත්තානි පසාදේසුං, තේ කායස්ස භේදා පරම්මරණා සුගතිං සග්ගං ලෝකං උපපජ්ජිංසු.
මහණෙනි, මෙය පෙර සිදු වූ දෙයකි. ආගමික මතයක් දරණ කාමයන්හි වීතරාගී සුනෙත්ත නම් ශාස්තෘවරයෙක් සිටියේ ය. මහණෙනි, සුනෙත්ත ශාස්තෘ හට නොයෙක් සිය ගණන් ශ්‍රාවකයෝ වූහ. සුනෙත්ත ශාස්තෘ තෙමේ ශ්‍රාවකයන් හට බඹලොව ඉපදීම පිණිස ධර්මය දෙසුවේ ය. මහණෙනි, යමෙක් බඹලොව ඉපදීම පිණිස දහම් දෙසන සුනෙත්ත ශාස්තෘ කෙරෙහි සිත් නොපහදවාගත්තාහු නම් ඔවුහු කය බිඳී මරණින් මතු අපාය දුර්ගති විනිපාත නම් වූ නිරයෙහි උපන්හ. යමෙක් මහණෙනි, බඹලොව ඉපදීම පිණිස දහම් දෙසන සුනෙත්ත ශාස්තෘ කෙරෙහි සිත් පහදවාගත්තාහු නම් ඔවුහු කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපන්හ.
භූතපුබ්බං භික්ඛවේ, මූගපක්ඛෝ නාම සත්ථා අහෝසි (තිත්ථකරෝ කාමේසු වීතරාගෝ) ....(පෙ).... අරනේමී නාම සත්ථා අහෝසි ....(පෙ).... කුද්දාලෝ නාම සත්ථා අහෝසි ....(පෙ).... හත්ථිපාලෝ නාම සත්ථා අහෝසි ....(පෙ).... ජෝතිපාලෝ නාම සත්ථා අහෝසි ....(පෙ).... අරකෝ නාම සත්ථා අහෝසි තිත්ථකරෝ කාමේසු වීතරාගෝ. අරකස්ස ඛෝ පන භික්ඛවේ, සත්ථුනෝ අනේකානි සාවකසතානි අහේසුං. අරකෝ නාම සත්ථා සාවකානං බ්‍රහ්මලෝකසහව්‍යතාය ධම්මං දේසේසි. යේ ඛෝ භික්ඛවේ අරකස්ස සත්ථුනෝ බ්‍රහ්මලෝකසහව්‍යතාය ධම්මං දේසෙන්තස්ස චිත්තානි නප්පසාදේසුං, තේ කායස්ස භේදා පරම්මරණා අපායං දුග්ගතිං විනිපාතං නිරයං උපපජ්ජිංසු. යේ ඛෝ පන භික්ඛවේ අරකස්ස සත්ථුනෝ බ්‍රහ්මලෝකසහව්‍යතාය ධම්මං දේසෙන්තස්ස චිත්තානි පසාදේසුං, තේ කායස්ස භේදා පරම්මරණා සුගතිං සග්ගං ලෝකං උපපජ්ජිංසු.
මහණෙනි, මෙය පෙර සිදු වූ දෙයකි. ආගමික මතයක් දරණ කාමයන්හි වීතරාගී මූගපක්ඛ නම් ශාස්තෘවරයෙක් සිටියේ ය. ….(පෙ)…. මහණෙනි, මෙය පෙර සිදු වූ දෙයකි. ආගමික මතයක් දරණ කාමයන්හි වීතරාගී අරණේමි නම් ශාස්තෘවරයෙක් සිටියේ ය. ….(පෙ)…. මහණෙනි, මෙය පෙර සිදු වූ දෙයකි. ආගමික මතයක් දරණ කාමයන්හි වීතරාගී කුද්දාලක නම් ශාස්තෘවරයෙක් සිටියේ ය. ….(පෙ)…. මහණෙනි, මෙය පෙර සිදු වූ දෙයකි. ආගමික මතයක් දරණ කාමයන්හි වීතරාගී හත්ථිපාල නම් ශාස්තෘවරයෙක් සිටියේ ය. ….(පෙ)…. මහණෙනි, මෙය පෙර සිදු වූ දෙයකි. ආගමික මතයක් දරණ කාමයන්හි වීතරාගී ජෝතිපාල නම් ශාස්තෘවරයෙක් සිටියේ ය. ….(පෙ)…. මහණෙනි, මෙය පෙර සිදු වූ දෙයකි. ආගමික මතයක් දරණ කාමයන්හි වීතරාගී අරක නම් ශාස්තෘවරයෙක් සිටියේ ය. මහණෙනි, අරක ශාස්තෘ හට නොයෙක් සිය ගණන් ශ්‍රාවකයෝ වූහ. අරක ශාස්තෘ තෙමේ ශ්‍රාවකයන් හට බඹලොව ඉපදීම පිණිස ධර්මය දෙසුවේ ය. මහණෙනි, යමෙක් බඹලොව ඉපදීම පිණිස දහම් දෙසන අරක ශාස්තෘ කෙරෙහි සිත් නොපහදවාගත්තාහු නම් ඔවුහු කය බිඳී මරණින් මතු අපාය දුර්ගති විනිපාත නම් වූ නිරයෙහි උපන්හ. යමෙක් බඹලොව ඉපදීම පිණිස දහම් දෙසන අරක ශාස්තෘ කෙරෙහි සිත් පහදවාගත්තාහු නම් ඔවුහු කය බිඳී මරණින් මතු සුගති සංඛ්‍යාත ස්වර්ග ලෝකයෙහි උපන්හ.
තං කිං මඤ්ඤථ භික්ඛවේ, යෝ ඉමේ සත්ත සත්ථාරේ තිත්ථකරේ කාමේසු වීතරාගේ අනේකසතපරිවාරේ සසාවකසංඝේ පදුට්ඨචිත්තෝ අක්කෝසෙය්‍ය පරිභාසෙය්‍ය, බහුං සෝ අපුඤ්ඤං පසවෙය්‍යාති.
මහණෙනි, ඒ කිමෙකැයි හඟින්නහු ද? යමෙක් ආගමික මතයක් පැවසූ, කාමයන්හී වීතරාගී වූ, නොයෙක් සිය ගණන් පිරිවර වූ ශ්‍රාවක සංඝයා සහිත මේ ශාස්තෘවරුන් සත් දෙනා කෙරෙහි දූෂිත සිත් ඇති ව ආක්‍රෝශ කරයි නම්, පරිභව කරයි නම්, ඒ තැනැත්තා බොහෝ පව් රැස් කරන්නේ ද?”
ඒවං භන්තේ.
“එසේ ය, ස්වාමීනී.”
යෝ ඛෝ භික්ඛවේ, ඉමේ සත්තසත්ථාරේ තිත්ථකරේ කාමේසු වීතරාගේ අනේක සතපරිවාරේ සසාවකසංඝේ පදුට්ඨචිත්තෝ අක්කෝසෙය්‍ය පරිභාසෙය්‍ය, බහුං සෝ අපුඤ්ඤං පසවෙය්‍ය, යෝ ඒකං දිට්ඨිසම්පන්නං පුග්ගලං පදුට්ඨචිත්තෝ අක්කෝසති පරිභාසති, අයං තතෝ බහුතරං අපුඤ්ඤං පසවති. තං කිස්සහේතු: නාහං භික්ඛවේ, ඉතෝබහිද්ධා ඒවරූපිං ඛන්තිං වදාමි, යථා අම්හං සබ්‍රහ්මචාරිසු.
තස්මාතිහ භික්ඛවේ, ඒවං සික්ඛිතබ්බං: නත්වේව අම්හං සබ්‍රහ්මචාරිසු චිත්තානි පදුට්ඨානි භවිස්සන්තීති. ඒවං හි වෝ භික්ඛවේ, සික්ඛිතබ්බන්ති.
“මහණෙනි, යමෙක් ආගමික මතයක් පැවසූ, කාමයන්හී වීතරාගී වූ, නොයෙක් සිය ගණන් පිරිවර වූ ශ්‍රාවක සංඝයා සහිත මේ ශාස්තෘවරුන් සත් දෙනා කෙරෙහි දූෂිත සිත් ඇති ව ආක්‍රෝශ කිරීමෙන්, පරිභව කිරීමෙන් ඒ තැනැත්තා බොහෝ පව් රැස් කරයි නම්, යමෙක් එක් දිට්ඨිසම්පන්න සෝවාන් පුද්ගලයෙකුට දුෂ්ට වූ සිතින් ආක්‍රෝශ කරයි ද, පරිභව කරයි ද, මෙතෙමේ එයට වඩා බොහෝ පව් රැස් කරන්නේ ය. එයට හේතුව කුමක් ද යත්, මහණෙනි, මාගේ සසුනෙහි සබ්‍රහ්මචාරීන් වහන්සේලා අතර යම්බඳු ඉවසීමක් ඇද්ද, එබඳු වූ ඉවසීමක් මෙයින් බැහැර වූ අන් තැනක ඇතැයි මම නොකියමි. එහෙයින් මහණෙනි, මෙසේ හික්මිය යුත්තේ ය. ‘තම සබ්‍රහ්මචාරීන් වහන්සේලා කෙරෙහි දුෂ්ට වූ සිත් අපට නොවේවා’ යි. මහණෙනි, ඔබ විසින් හික්මිය යුත්තේ ඔය අයුරිනි.
සාදු! සාදු!! සාදු!!!
සුනෙත්ත සූත්‍රය නිමා විය.
