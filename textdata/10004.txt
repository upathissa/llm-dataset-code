අංගුත්තර නිකාය
පඤ්චක නිපාතෝ
5.5.2.8. දුතිය අපාසාදික සුත්තං
5.5.2.8. නොපහදින ක්‍රියා ඇති ව සිටීම ගැන වදාළ දෙවෙනි දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ ආදීනවා අපාසාදිකේ. කතමේ පඤ්ච:
මහණෙනි, නොපහදින ලෙස කටයුතු කිරීමෙහි මේ ආදීනව පසකි. ඒ කවර පසක් ද යත්;
අප්පසන්නා නප්පසීදන්ති, පසන්නානඤ්ච ඒකච්චානං අඤ්ඤථත්තං හෝති, සත්ථුසාසනං අකතං හෝති, පච්ඡිමා ජනතා දිට්ඨානුගතිං ආපජ්ජති, චිත්තමස්ස නප්පසීදති.
නොපහන් වූවෝ නොපහදිති. පහන් වූ ඇතැමුන්ගේ ද කලකිරීම ඇතිවෙයි. ශාස්තෘන් වහන්සේගේ අනුශාසනාව නොකළේ වෙයි. පශ්චිම ජනතාව ද එය අනුකරණය කරයි. ඔහුගේ සිත ද නොපහදියි.
ඉමේ ඛෝ භික්ඛවේ පඤ්ච ආදීනවා අපාසාදිකේ.
මහණෙනි, නොපහදින ලෙස කටයුතු කිරීමෙහි මේ ආදීනව පස යි.
පඤ්චිමේ භික්ඛවේ ආනිසංසා පාසාදිකේ. කතමේ පඤ්ච:
මහණෙනි, පහදින ලෙස කටයුතු කිරීමෙහි මේ අනුසස් පසකි. ඒ කවර පසක් ද යත්;
අප්පසන්නා පසීදන්ති, පසන්නානඤ්ච භිය්‍යෝ භාවෝ හෝති, සත්ථු සාසනං කතං හෝති, පච්ඡිමා ජනතා දිට්ඨානුගතිං ආපජ්ජති, චිත්තමස්ස පසීදති.
නොපහන් වූවෝ පහදිති. පහන් වූවෝ බොහෝ සෙයින් පහදිති. ශාස්තෘන් වහන්සේගේ අනුශාසනාව කළේ වෙයි. පශ්චිම ජනතාව ද එය අනුකරණය කරයි. ඔහුගේ සිත ද පහදියි.
ඉමේ ඛෝ භික්ඛවේ පඤ්ච ආනිසංසා පාසාදිකේති.
මහණෙනි, පහදින ලෙස කටයුතු කිරීමෙහි මේ අනුසස් පස යි.
සාදු! සාදු!! සාදු!!!
දුතිය අපාසාදික සූත්‍රය නිමා විය.
