අංගුත්තර නිකාය
දුක නිපාතෝ
12. (2) ආයාචනාවග්ගෝ
12. (2) ආයාචනා වර්ගය
2.3.12.1
(සාවත්ථිනිදානං)
සැවැත් නුවරදී ............
13. සද්ධෝ භික්ඛවේ භික්ඛු ඒවං සම්මා ආයාචමානෝ ආයාචෙය්‍ය: තාදිසෝ හෝමි, යාදිසා සාරිපුත්තමොග්ගල්ලානාති. ඒසා භික්ඛවේ තුලා, ඒතං පමාණං මම සාවකානං භික්ඛූනංයදිදං සාරිපුත්තමොග්ගල්ලානාති.
13. පින්වත් මහණෙනි, ශ්‍රද්ධාවන්ත භික්ෂුවක් මැනැවින් අයදිනවා නම්, මේ පින්වත් සාරිපුත්ත, මොග්ගල්ලාන යම් බඳු වෙත්ද, එබඳු වූ කෙනෙක් වන්නෙමි’යි කියලයි ආයාචනා කළ යුත්තේ. පින්වත් මහණෙනි, මාගේ ශ්‍රාවක වූ භික්ෂූන් හට මිනුම් දණ්ඩ වන්නේද, පරමාදර්ශය වන්නේද, මේ පින්වත් සාරිපුත්ත, මොග්ගල්ලාන දෙනමයි. 
2.3.12.2
14. සද්ධා භික්ඛවේ භික්ඛුනී ඒවං සම්මා ආයාචමානා ආයාචෙය්‍ය: තාදිසා හෝමි, යාදිසා ඛේමා ච භික්ඛුනී උප්පලවණ්ණා චාති. ඒසා භික්ඛවේ තුලා, ඒතං පමාණං මම සාවිකානං භික්ඛුනීනං යදිදං ඛේමා ච භික්ඛුනී උප්පලවණ්ණා චාති.
14. පින්වත් මහණෙනි, ශ්‍රද්ධාවන්ත භික්ෂුණියක් මැනැවින් අයදිනවා නම්, මේ පින්වත් ඛේමාත්, උප්පලවණ්ණාත් යම් බඳු වෙත්ද, එබඳු වූ කෙනෙක් වන්නෙමි’යි කියලයි ආයාචනා කළ යුත්තේ. පින්වත් මහණෙනි, මාගේ ශ්‍රාවක වූ භික්ෂුණීන් හට මිනුම් දණ්ඩ වන්නේද, පරමාදර්ශය වන්නේද, මේ පින්වත් ඛේමාවත්, උප්පලවණ්ණාත් ය. 
2.3.12.3
15. සද්ධෝ භික්ඛවේ උපාසකෝ ඒවං සම්මා ආයාචමානෝ ආයාචෙය්‍ය: තාදිසෝ හෝමි, යාදිසෝ චිත්තෝ ච ගහපති, හත්ථකෝ ච ආළවකෝති. ඒසා භික්ඛවේ තුලා ඒතං පමාණං මම සාවකානං උපාසකානං යදිදං චිත්තෝ ච ගහපති, හත්ථකෝ ච ආළවකෝති.
15. පින්වත් මහණෙනි, ශ්‍රද්ධාවන්ත උපාසකයෙක් මැනැවින් අයදිනවා නම්, මේ පින්වත් චිත්ත ගෘහපතිතුමාත්, හත්ථක ආලවකත් යම් බඳු වෙත්ද, එබඳු වූ කෙනෙක් වන්නෙමි’යි කියලයි ආයාචනා කළ යුත්තේ. පින්වත් මහණෙනි, මාගේ ශ්‍රාවක වූ උපාසකවරුන් හට මිනුම් දණ්ඩ වන්නේද, පරමාදර්ශය වන්නේද, මේ පින්වත් චිත්ත ගෘහපතිතුමාත්, හත්ථක ආලවකත් ය. 
2.3.12.4
16. සද්ධා භික්ඛවේ උපාසිකා ඒවං සම්මා ආයාචමානා ආයාචෙය්‍ය: තාදිසා හෝමි, යාදිසී ඛුජ්ජුත්තරා ච උපාසිකා, වේලුකණ්ටකියා ච නන්දමාතාති. ඒසා භික්ඛවේ තුලා, ඒතං පමාණං මම සාවිකානං උපාසිකානං යදිදං ඛුජ්ජුත්තරා ච උපාසිකා, වේළුකණ්ඩකියා ච නන්දමාතාති.
16. පින්වත් මහණෙනි, ශ්‍රද්ධාවන්ත උපාසිකාවක් මැනැවින් අයදිනවා නම්, මේ පින්වත් ඛුජ්ජුත්තරාවත්, වේළුකණ්ටකී නන්දමාතාවත් යම් බඳු වෙත්ද, එබඳු වූ කෙනෙක් වන්නෙමි’යි කියලයි ආයාචනා කළ යුත්තේ. පින්වත් මහණෙනි, මාගේ ශ්‍රාවිකා වූ උපාසිකාවන් හට මිනුම් දණ්ඩ වන්නේද, පරමාදර්ශය වන්නේද, මේ පින්වත් ඛුජ්ජුත්තරාව ත්, වේළුකණ්ටකී නන්දමාතාවත්ය. 
2.3.12.5
17. ද්වීහි භික්ඛවේ ධම්මේහි සමන්නාගතෝ බාලෝ අබ්‍යත්තෝ අසප්පුරිසෝ ඛතං උපහතං අත්තානං පරිහරති, සාවජ්ජෝ ච හෝති සානුවජ්ජෝ ච විඤ්ඤූනං බහුඤ්ච අපුඤ්ඤං පසවති. කතමේහි ද්වීහි: අනනුවිච්ච අපරියෝගාහෙත්වා අවණ්ණාරහස්ස වණ්ණං භාසති. අනනුවිච්ච අපරියෝගාහෙත්වා වණ්ණාරහස්ස අවණ්ණං භාසති. ඉමේහි ඛෝ භික්ඛවේ ද්වීහි ධම්මේහි සමන්නාගතෝ බාලෝ අබ්‍යත්තෝ අසප්පුරිසෝ ඛතං උපහතං අත්තානං පරිහරති, සාවජ්ජෝ ච හෝති සානුවජ්ජෝ ච විඤ්ඤූනං, බහුඤ්ච අපුඤ්ඤං පසවති.
17. පින්වත් මහණෙනි, කරුණු දෙකකින් යුතු මේ බාල වූ අව්‍යක්ත වූ අසත්පුරුෂයා උදුරා දැමූ ගුණ ඇතිව, නැසුණු ගුණ ඇතිව ජීවිතය පරිහරණය කරනවා. වැරදි සහිතවත් ඉඳගෙන, ඤාණවන්තයින්ගේ ගර්හාවටත් ලක්වෙනවා. බොහෝ පව් රැස් කරගන්නවා. ඒ කවර කරුණු දෙකකින්ද යත්? නොවිමසා බලමින්, ඇත්ත නැත්ත තේරුම් බේරුම් නොකරගෙන නුගුණ කිව යුතු කෙනාගේ ගුණ කියනවා. නොවිමසා බලමින්, ඇත්ත නැත්ත තේරුම් බේරුම් නොකරගෙන ගුණ කිව යුතු කෙනාගේ නුගුණ කියනවා. පින්වත් මහණෙනි, මෙන්න මේ කරුණු දෙකෙන් සමන්විත ඒ බාල වූ අව්‍යක්ත වූ අසත්පුරුෂයා උදුරා දැමූ ගුණ ඇතිව, නැසුනු ගුණ ඇතිව ජීවිතය පරිහරණය කරනවා. වැරදි සහිතවත් ඉඳගෙන, ඤාණවන්තයින්ගේ ගර්හාවටත් ලක්වෙනවා. බොහෝ පව් රැස් කරගන්නවා. 
2.3.12.6
18. ද්වීහි භික්ඛවේ ධම්මේහි සමන්නාගතෝ පණ්ඩිතෝ බ්‍යත්තෝ සප්පුරිසෝ අක්ඛතං අනුපහතං අත්තානං පරිහරති, අනවජ්ජෝ ච හෝති අනනුවජ්ජෝ විඤ්ඤූනං, බහුඤ්ච පුඤ්ඤං පසවති. කතමේහි ද්වීහි: අනුවිච්ච පරියෝගාහෙත්වා අවණ්ණාරහස්ස අවණ්ණං භාසති, අනුවිච්ච පරියෝගාහෙත්වා වණ්ණාරහස්ස වණ්ණං භාසති. ඉමේහි ඛෝ භික්ඛවේ ද්වීහි ධම්මේහි සමන්නාගතෝ පණ්ඩිතෝ බ්‍යත්තෝ සප්පුරිසෝ අක්ඛතං අනුපහතං අත්තානං පරිහරති. අනවජ්ජෝ ච හෝති, අනනුවජ්ජෝ විඤ්ඤූනං, බහුඤ්ච පුඤ්ඤං පසවතීති.
18. පින්වත් මහණෙනි, කරුණු දෙකකින් යුතු මේ පණ්ඩිත වූ ව්‍යක්ත වූ සත්පුරුෂයා (කිසිවෙකුගේ) යහපත් ගුණ උදුරා නොදමා, එමෙන්ම යහපත් ගුණ නොනසා තමයි තම ජීවිතය පරිහරණය කරන්නේ. නිවැරදිව ජීවත් වෙනවා. ප්‍රඥාවන්තයින්ගේ ගර්හාවට ලක්වෙන්නෙත් නෑ. බොහෝ පිනුත් රැස් කරගන්නවා. ඒ කවර කරුණු දෙකකින්ද යත්? නුගුණ කිව යුතු කෙනාගේ නුගුණ කියන්නේ හොඳින් දැනගෙන, හොඳින් සොයා බලලයි. එමෙන්ම ගුණ කිව යුතු කෙනාගේ ගුණ කියන්නේ හොඳින් දැනගෙන, හොඳින් සොයා බලලයි. පින්වත් මහණෙනි, මෙන්න මේ කරුණු දෙකෙන් සමන්විත ඒ පණ්ඩිත වූ ව්‍යක්ත වූ සත්පුරුෂයා (කිසිවෙකුගේ) යහපත් ගුණ උදුරා නොදමා, එමෙන්ම යහපත් ගුණ නොනසා තමයි තම ජීවිතය පරිහරණය කරන්නේ. නිවැරදිව ජීවත් වෙනවා. ප්‍රඥාවන්තයින්ගේ ගර්හාවට ලක්වෙන්නෙත් නෑ. බොහෝ පිනුත් රැස් කරගන්නවා. 
2.3.12.6
19. ද්වීහි භික්ඛවේ ධම්මේහි සමන්නාගතෝ බාලෝ අබ්‍යත්තෝ අසප්පුරිසෝ ඛතං උපහතං අත්තානං පරිහරති, සාවජ්ජෝ ච හෝති සානුවජ්ජෝ විඤ්ඤූනං. බහුඤ්ච අපුඤ්ඤං පසවති. කතමේහි ද්වීහි: අනනුවිච්ච අපරියෝගාහෙත්වා අප්පසාදනීයේ ඨානේ පසාදං උපදංසේති. අනනුවිච්ච අපරියෝගාහෙත්වා පසාදනීයේ ඨානේ අප්පසාදං උපදංසේති. ඉමේහි ඛෝ භික්ඛවේ ද්වීහි ධම්මේහි සමන්නාගතෝ බාලෝ අබ්‍යත්තෝ අසප්පුරිසෝ ඛතං උපහතං අත්තානං පරිහරති. සාවජ්ජෝ ච හෝති, සානුවජ්ජෝ විඤ්ඤූනං, බහුඤ්ච අපුඤ්ඤං පසවති.
19. පින්වත් මහණෙනි, කරුණු දෙකකින් යුතු මේ බාල වූ අව්‍යක්ත වූ අසත්පුරුෂයා (අනුන්ගේ) යහපත් ගුණ උදුරා දමා, එමෙන්ම යහපත් ගුණ නසා තමයි තම ජීවිතය පරිහරණය කරන්නෙ. වැරදි ලෙස ජීවත් වෙනවා. ප්‍රඥාවන්තයින්ගේ ගර්හාවටත් ලක්වෙනවා. බොහෝ පව් රැස් කරගන්නවා. ඒ කවර කරුණු දෙකකින්ද? සළකා බලන්නේ නැතුව, සොයා බලන්නේ නැතුව අපැහැදිය යුතු තැන පැහැදීමට පත් වෙනවා. සළකා බලන්නෙ නැතුව, සොයා බලන්නෙ නැතුව පැහැදිය යුතු තැන අපැහැදීමට පත් වෙනවා. පින්වත් මහණෙනි, මෙන්න මේ කරුණු දෙකෙන් සමන්විත ඒ බාල වූ අව්‍යක්ත වූ අසත්පුරුෂයා (අනුන්ගේ) යහපත් ගුණ උදුරා දමා, එමෙන්ම යහපත් ගුණ නසා තමයි තම ජීවිතය පරිහරණය කරන්නෙ. වැරදි ලෙස ජීවත් වෙනවා. ප්‍රඥාවන්තයින්ගේ ගර්හාවටත් ලක්වෙනවා. බොහෝ පව් රැස් කරගන්නවා. 
2.3.12.7
20. ද්වීහි භික්ඛවේ ධම්මේහි සමන්නාගතෝ පණ්ඩිතෝ බ්‍යත්තෝ සප්පුරිසෝ අක්ඛතං අනුපහතං අත්තානං පරිහරති, අනවජ්ජෝ ච හෝති අනනුවජ්ජෝ විඤ්ඤූනං, බහුඤ්ච පුඤ්ඤං පසවති. කතමේහි ද්වීහි: අනුවිච්ච පරියෝගාහෙත්වා අප්පසාදනීයේ ඨානේ අප්පසාදං උපදංසේති, අනුවිච්ච පරියෝගාහෙත්වා පසාදනීයේ ඨානේ පසාදං උපදංසේති. ඉමේහි ඛෝ භික්ඛවේ ද්වීහි ධම්මේහි සමන්නාගතෝ පණ්ඩිතෝ බ්‍යත්තො සප්පුරිසෝ අක්ඛතං අනුපහතං අත්තානං පරිහරති. අනවජ්ජෝ ච හෝති අනනුවජ්ජෝ විඤ්ඤූනං, බහුඤ්ච පුඤ්ඤං පසවතීති.
20. පින්වත් මහණෙනි, කරුණු දෙකකින් යුතු මේ පණ්ඩිත වූ ව්‍යක්ත වූ සත්පුරුෂයා (කිසිවෙකුගේ) යහපත් ගුණ උදුරා නොදමා, එමෙන්ම යහපත් ගුණ නොනසා තමයි ජීවිතය පරිහරණය කරන්නේ. නිවැරදිව ජීවත් වෙනවා. ප්‍රඥාවන්තයින්ගේ ගර්හාවට ලක්වෙන්නෙ නෑ. බොහෝ පිනුත් රැස් කරගන්නවා. ඒ කවර කරුණු දෙකකින්ද යත්? සළකා බලා, සොයා බලා අපැහැදිය යුතු තැන අපැහැදීමට පත් වෙනවා. සළකා බලා, සොයා බලා පැහැදිය යුතු තැන පැහැදීමට පත් වෙනවා. පින්වත් මහණෙනි, මෙන්න මේ කරුණු දෙකෙන් සමන්විත ඒ පණ්ඩිත වූ ව්‍යක්ත වූ සත්පුරුෂයා (කිසිවෙකුගේ) යහපත් ගුණ උදුරා නොදමා, එමෙන්ම යහපත් ගුණ නොනසා තමයි ජීවිතය පරිහරණය කරන්නේ. නිවැරදිව ජීවත් වෙනවා. ප්‍රඥාවන්තයින්ගේ ගර්හාවට ලක්වෙන්නෙ නෑ. බොහෝ පිනුත් රැස් කරගන්නවා. 
2.3.12.8
21. ද්වීසු භික්ඛවේ මිච්ඡාපටිපජ්ජමානෝ බාලෝ අබ්‍යත්තෝ අසප්පුරිසෝ ඛතං උපහතං අත්තානං පරිහරති, සාවජ්ජෝ ච හෝති සානුවජ්ජෝ ච විඤ්ඤූනං, බහුඤ්ච අපුඤ්ඤං පසවති. කතමේසු ද්වීසු: මාතරි ච පිතරි ච. ඉමේසු ඛෝ භික්ඛවේ ද්වීසු මිච්ඡාපටිපජ්ජමානෝ බාලෝ අබ්‍යත්තෝ අසප්පුරිසෝ ඛතං උපහතං අත්තානං පරිහරති, සාවජ්ජෝ ච හෝති සානුවජ්ජෝ ච විඤ්ඤූනං, බහුඤ්ච අපුඤ්ඤං පසවති.
21. පින්වත් මහණෙනි, දෙදෙනෙක් කෙරෙහි වැරදි විදිහට පිළිපදිනා ඒ බාල වූ අව්‍යක්ත වූ අසත්පුරුෂයා යහපත් ගුණ උදුරා දමා, එමෙන්ම යහපත් ගුණ නසා තමයි තම ජීවිතය පරිහරණය කරන්නෙ. වැරදි ලෙස ජීවත් වෙනවා. ප්‍රඥාවන්තයින්ගේ ගර්හාවටත් ලක්වෙනවා. බොහෝ පව්ත් රැස් කර ගන්නවා. ඒ කවර දෙදෙනෙක් කෙරෙහිද? මව කෙරෙහිත්, පියා කෙරෙහිත් ය. පින්වත් මහණෙනි, මෙන්න මේ දෙදෙනා ගැන වැරදි විදිහට පිළිපදිනා ඒ බාල වූ අව්‍යක්ත වූ අසත්පුරුෂයා යහපත් ගුණ උදුරා දමා, එමෙන්ම යහපත් ගුණ නසා තමයි තම ජීවිතය පරිහරණය කරන්නෙ. වැරදි ලෙස ජීවත් වෙනවා. ප්‍රඥාවන්තයින්ගේ ගර්හාවටත් ලක්වෙනවා. බොහෝ පව්ත් රැස් කර ගන්නවා. 
2.3.12.9
22. ද්වීසු භික්ඛවේ සම්මාපටිපජ්ජමානෝ පණ්ඩිතෝ බ්‍යත්තෝ සප්පුරිසෝ අක්ඛතං අනුපහතං අත්තානං පරිහරති, අනවජ්ජෝ ච හෝති අනනුවජ්ජෝ විඤ්ඤූනං. බහුඤ්ච පුඤ්ඤං පසවති. කතමේසු ද්වීසු: මාතරි ච පිතරි ච. ඉමේසු ඛෝ භික්ඛවේ ද්වීසු සම්මාපටිපජ්ජමානෝ පණ්ඩිතෝ බ්‍යත්තො සප්පුරිසෝ අක්ඛතං අනුපහතං අත්තානං පරිහරති, අනවජ්ජෝ ච හෝති අනනුවජ්ජෝ විඤ්ඤූනං, බහුඤ්ච පුඤ්ඤං පසවතීති.
22. පින්වත් මහණෙනි, දෙදෙනෙක් කෙරෙහි නිවැරදි විදිහට පිළිපදිනා ඒ පණ්ඩිත වූ ව්‍යක්ත වූ සත්පුරුෂයා යහපත් ගුණ උදුරා නොදමා, එමෙන්ම යහපත් ගුණ නොනසා තමයි තම ජීවිතය පරිහරණය කරන්නේ. නිවැරදි ලෙස ජීවත් වෙනවා. ප්‍රඥාවන්තයින්ගේ ගර්හාවට ලක්වෙන්නෙ නෑ. බොහෝ පිනුත් රැස් කරගන්නවා. ඒ කවර දෙදෙනෙක් කෙරෙහිද? මව කෙරෙහිත්, පියා කෙරෙහිත් ය. පින්වත් මහණෙනි, මෙන්න මේ දෙදෙනා ගැන නිවැරදි විදිහට පිළිපදිනා ඒ පණ්ඩිත වූ ව්‍යක්ත වූ සත්පුරුෂයා යහපත් ගුණ උදුරා නොදමා, එමෙන්ම යහපත් ගුණ නොනසා තමයි ජීවිතය පරිහරණය කරන්නේ. නිවැරදිව ජීවත් වෙනවා. ප්‍රඥාවන්තයින්ගේ ගර්හාවට ලක්වෙන්නෙ නෑ. බොහෝ පිනුත් රැස් කරගන්නවා. 
2.3.12.10
23. ද්වීසු භික්ඛවේ මිච්ඡාපටිපජ්ජමානෝ බාලෝ අබ්‍යත්තෝ අසප්පුරිසෝ ඛතං උපහතං අත්තානං පරිහරති, සාවජ්ජෝ ච හෝති සානුවජ්ජෝ ච විඤ්ඤූනං. බහුඤ්ච අපුඤ්ඤං පසවති. කතමේසු ද්වීසු: තථාගතේ ච තථාගතසාවකේ ච. ඉමේසු ඛෝ භික්ඛවේ මිච්ඡාපටිපජ්ජමානෝ බාලෝ අබ්‍යත්තෝ අසප්පුරිසෝ ඛතං උපහතං අත්තානං පරිහරති, සාවජ්ජෝ ච හෝති සානුවජ්ජෝ ච විඤ්ඤූනං, බහුඤ්ච අපුඤ්ඤං පසවති.
23. පින්වත් මහණෙනි, දෙදෙනෙක් කෙරෙහි වැරදි විදිහට පිළිපදිනා ඒ බාල වූ අව්‍යක්ත වූ අසත්පුරුෂයා යහපත් ගුණ උදුරා දමා, එමෙන්ම යහපත් ගුණ නසා තමයි තම ජීවිතය පරිහරණය කරන්නෙ. වැරදි ලෙස ජීවත් වෙනවා. ප්‍රඥාවන්තයින්ගේ ගර්හාවටත් ලක්වෙනවා. බොහෝ පව්ත් රැස් කර ගන්නවා. ඒ කවර දෙදෙනෙක් කෙරෙහිද? තථාගතයන් වහන්සේ කෙරෙහිත්, තථාගත ශ්‍රාවකයා කෙරෙහිත් ය. පින්වත් මහණෙනි, මෙන්න මේ දෙදෙනා ගැන වැරදි විදිහට පිළිපදිනා ඒ බාල වූ අව්‍යක්ත වූ අසත්පුරුෂයා යහපත් ගුණ උදුරා දමා, එමෙන්ම යහපත් ගුණ නසා තමයි තම ජීවිතය පරිහරණය කරන්නෙ. වැරදි ලෙස ජීවත් වෙනවා. ප්‍රඥාවන්තයින්ගේ ගර්හාවටත් ලක්වෙනවා. බොහෝ පව්ත් රැස් කර ගන්නවා. 
2.3.12.11
24. ද්වීසු භික්ඛවේ සම්මාපටිපජ්ජමානෝ පණ්ඩිතෝ බ්‍යත්තො සප්පුරිසෝ අක්ඛතං අනුපහතං අත්තානං පරිහරති, අනවජ්ජෝ ච හෝති, අනනුවජ්ජෝ විඤ්ඤූනං. බහුඤ්ච පුඤ්ඤං පසවති. කතමේසු ද්වීසු: තථාගතේ ච තථාගතසාවකේ ච. ඉමේසු ඛෝ භික්ඛවේ ද්වීසු සම්මාපටිපජ්ජමානෝ පණ්ඩිතෝ බ්‍යත්තො සප්පුරිසෝ අක්ඛතං අනුපහතං අත්තානං පරිහරති, අනවජ්ජෝ ච හෝති අනනුවජ්ජෝ විඤ්ඤූනං, බහුඤ්ච පුඤ්ඤං පසවතීති.
24. පින්වත් මහණෙනි, දෙදෙනෙක් කෙරෙහි නිවැරදි විදිහට පිළිපදිනා ඒ පණ්ඩිත වූ ව්‍යක්ත වූ සත්පුරුෂයා යහපත් ගුණ උදුරා නොදමා, එමෙන්ම යහපත් ගුණ නොනසා තමයි ජීවිතය පරිහරණය කරන්නේ. නිවැරදි ලෙස ජීවත් වෙනවා. ප්‍රඥාවන්තයින්ගේ ගර්හාවට ලක්වෙන්නෙ නෑ. බොහෝ පිනුත් රැස් කරගන්නවා. ඒ කවර දෙදෙනෙක් කෙරෙහිද? තථාගතයන් වහන්සේ කෙරෙහිත්, තථාගත ශ්‍රාවකයා කෙරෙහිත් ය. පින්වත් මහණෙනි, මෙන්න මේ දෙදෙනා ගැන නිවැරදි විදිහට පිළිපදිනා ඒ පණ්ඩිත වූ ව්‍යක්ත වූ සත්පුරුෂයා යහපත් ගුණ උදුරා නොදමා, එමෙන්ම යහපත් ගුණ නොනසා තමයි ජීවිතය පරිහරණය කරන්නේ. නිවැරදිව ජීවත් වෙනවා. ප්‍රඥාවන්තයින්ගේ ගර්හාවට ලක්වෙන්නෙ නෑ. බොහෝ පිනුත් රැස් කරගන්නවා. 
2.3.12.12
25. ද්වේමේ භික්ඛවේ ධම්මා. කතමේ ද්වේ: සචිත්තවෝදානඤ්ච, න ච කිඤ්චි ලෝකේ උපාදියති. ඉමේ ඛෝ භික්ඛවේ ද්වේ ධම්මාති.
25. පින්වත් මහණෙනි, මේ ධර්ම දෙකක් තියෙනවා. ඒ දෙක මොනවාද? තමන්ගේ සිත පිරිසිදු වීමත්, ලෝකයෙහි කිසිම දෙයකට නොබැඳී සිටීමත් ය. පින්වත් මහණෙනි, මේ තමයි ඒ ධර්ම දෙක. 
2.3.12.13
26. ද්වේමේ භික්ඛවේ ධම්මා. කතමේ ද්වේ: කෝධෝ ච උපනාහෝ ච. ඉමේ ඛෝ භික්ඛවේ ද්වේ ධම්මාති.
26. පින්වත් මහණෙනි, මේ කරුණු දෙකක් තියෙනවා. ඒ දෙක මොනවාද? ක්‍රෝධයත්, බද්ධ වෛරයත්. පින්වත් මහණෙනි, මේ තමයි ඒ කරුණු දෙක. 
2.3.12.14
27. ද්වේමේ භික්ඛවේ ධම්මා. කතමේ ද්වේ: කෝධවිනයෝ ච උපනාහවිනයෝ ච. ඉමේ ඛෝ භික්ඛවේ ද්වේ ධම්මාති.
27. පින්වත් මහණෙනි, මේ කරුණු දෙකක් තියෙනවා. ඒ දෙක මොනවාද? ක්‍රෝධය දුරු කිරීමත්, බද්ධ වෛරය දුරු කිරීමත් ය. පින්වත් මහණෙනි, මේ තමයි ඒ කරුණු දෙක.
වග්ගෝ ද්වාදසමෝ.

දොළොස්වෙනි වර්ගයයි.
