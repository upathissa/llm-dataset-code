සංයුත්ත නිකාය
මහා වග්ගෝ
1.7.1. කල්‍යාණමිත්ත සුත්තං
1.7.1. කල්‍යාණමිත්‍රයා ගැන වදාළ දෙසුම
සාවත්ථියං....
සැවැත් නුවර දී ය …..
ඒකධම්මෝ භික්ඛවේ, බහුකාරෝ අරියස්ස අට්ඨංගිකස්ස මග්ගස්ස උප්පාදාය. කතමෝ ඒකධම්මෝ. යදිදං කල්‍යාණමිත්තතා. කල්‍යාණමිත්තස්සේතං භික්ඛවේ, භික්ඛුනෝ පාටිකංඛං අරියං අට්ඨංගිකං මග්ගං භාවෙස්සති අරියං අට්ඨංගිකං මග්ගං බහුලීකරිස්සතීති. කථඤ්ච භික්ඛවේ, භික්ඛු කල්‍යාණමිත්තෝ අරියං අට්ඨංගිකං මග්ගං භාවේති, අරියං අට්ඨංගිකං මග්ගං බහුලීකරෝති: ඉධ භික්ඛවේ, භික්ඛු සම්මාදිට්ඨිං භාවේති ....(පෙ).... සම්මාසමාධිං භාවේති විවේකනිස්සිතං විරාගනිස්සිතං නිරෝධනිස්සිතං වොස්සග්ගපරිණාමිං. ඒවං ඛෝ භික්ඛවේ, භික්ඛු කල්‍යාණමිත්තෝ අරියං අට්ඨංගිකං මග්ගං භාවේති, අරියං අට්ඨංගිකං මග්ගං බහුලීකරෝතීති.
මහණෙනි, ආර්ය අෂ්ටාංගික මාර්ගය උපදවා ගැනීම පිණිස එක ධර්මයක් බොහෝ සෙයින් උපකාරී වෙයි. ඒ කවර එක ධර්මයක් ද යත්, එනම් කල්‍යාණමිත්‍රයන් ඇති බව යි.
මහණෙනි, කල්‍යාණමිත්‍රයන් සිටින භික්ෂුව ආර්ය අෂ්ටාංගික මාර්ගය දියුණු කරන්නේ ය, ආර්ය අෂ්ටාංගික මාර්ගය බහුල ව ප්‍රගුණ කරන්නේ ය යන්න කැමති විය යුතු ය.
මහණෙනි, කලණමිතුරන් සිටින භික්ෂුව ආර්ය අෂ්ටාංගික මාර්ගය දියුණු කරන්නේ කෙසේ ද? ආර්ය අෂ්ටාංගික මාර්ගය බහුල ව ප්‍රගුණ කරන්නේ කෙසේ ද?
මහණෙනි, මෙහිලා භික්ෂුව කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි දෘෂ්ටිය දියුණු කරයි. ….(පෙ)…. කාය චිත්ත විවේකයෙන් යුතු ව, විරාගී සිතින් යුතු ව, අකුසල් නිරුද්ධ කරන සිතින් යුතු ව, නිවනට නැඹුරු වූ සිතින් යුතු ව, නිවැරදි චිත්තේකාග්‍රතාවය දියුණු කරයි. මහණෙනි, කලණමිතුරන් සිටින භික්ෂුව ආර්ය අෂ්ටාංගික මාර්ගය දියුණු කරන්නේ, ආර්ය අෂ්ටාංගික මාර්ගය බහුල ව ප්‍රගුණ කරන්නේ මේ අයුරිනි.
සාදු! සාදු!! සාදු!!!
කල්‍යාණමිත්ත සූත්‍රය නිමා විය.
