අංගුත්තර නිකාය
දසක නිපාතෝ
10.2.5.1. කාමභෝගී සුත්තං
10.2.5.1. කම්සැප අනුභව කිරීම ගැන වදාළ දෙසුම
ඒකං සමයං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. අථ ඛෝ අනාථපිණ්ඩිකෝ ගහපති යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නං ඛෝ අනාථපිණ්ඩිකං ගහපතිං භගවා ඒතදවෝච:
එක් සමයක භාග්‍යවතුන් වහන්සේ සැවැත් නුවර ජේතවන නම් වූ අනේපිඬු සිටුහුගේ ආරාමයෙහි වැඩවසන සේක. එකල්හී අනාථපිණ්ඩික ගෘහපති තෙමේ භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියේ ය. පැමිණ භාග්‍යවතුන් වහන්සේට සකසා වන්දනා කොට එකත්පස් ව හිඳ ගත්තේ ය. එකත්පස් ව හුන් අනාථපිණ්ඩික ගෘහපති හට භාග්‍යවතුන් වහන්සේ මෙය වදාළ සේක.
දස ඉමේ ගහපති කාමභෝගී සන්තෝ සංවිජ්ජමානෝ ලෝකස්මිං. කතමේ දස.
“ගෘහපතිය, කාම සැප අනුභව කරන පුද්ගලයන් දස දෙනෙක් ලෝකයෙහි පැහැදිලි ව දකින්නට ලැබෙයි. ඒ කවර දස දෙනෙක් ද යත්;
1. ඉධ පන ගහපති ඒකච්චෝ කාමභෝගී අධම්මේන භෝගේ පරියේසති සාහසේන. අධම්මේන භෝගේ පරියේසිත්වා සාහසේන න අත්තානං සුඛේති පීනේති න සංවිභජති න පුඤ්ඤානි කරෝති.
1. ගෘහපතිය, මෙහිලා කාම සැප අනුභව කරන එක් පුද්ගලයෙක් අධර්මයෙන් සැහැසි ලෙස භෝග සම්පත් සොයයි. අධර්මයෙන් සැහැසි ලෙස භෝග සම්පත් සොයා තමා ව සුවපත් නොකරයි. නොපිණවයි. බෙදා නොදෙයි. පින් නොකරයි.
2. ඉධ පන ගහපති ඒකච්චෝ කාමභෝගී අධම්මේන භෝගේ පරියේසති සාහසේන. අධම්මේන භෝගේ පරියේසිත්වා සාහසේන අත්තානං සුඛේති, පීනේති, න සංවිභජති, න පුඤ්ඤානි කරෝති.
2. ගෘහපතිය, මෙහිලා කාම සැප අනුභව කරන එක් පුද්ගලයෙක් අධර්මයෙන් සැහැසි ලෙස භෝග සම්පත් සොයයි. අධර්මයෙන් සැහැසි ලෙස භෝග සම්පත් සොයා තමා ව සුවපත් කරයි. පිණවයි. එනමුදු බෙදා නොදෙයි. පින් නොකරයි.
3. ඉධ පන ගහපති ඒකච්චෝ කාමභෝගී අධම්මේන භෝගේ පරියේසති සාහසේන. අධම්මේන භෝගේ පරියේසිත්වා සාහසේන, අත්තානං සුඛේති පීනේති, සංවිභජති, පුඤ්ඤානි කරෝති.
3. ගෘහපතිය, මෙහිලා කාම සැප අනුභව කරන එක් පුද්ගලයෙක් අධර්මයෙන් සැහැසි ලෙස භෝග සම්පත් සොයයි. අධර්මයෙන් සැහැසි ලෙස භෝග සම්පත් සොයා තමා ව සුවපත් කරයි. පිණවයි. බෙදා දෙයි. පින් කරයි.
4. ඉධ පන ඒකච්චෝ කාමභෝගී ධම්මාධම්මේන භෝගේ පරියේසති සාහසේන පි අසාහසේන පි. ධම්මාධම්මේන භෝගේපරියේසිත්වා සාහසේන පි අසාහසේන පි න අත්තානං සුඛේති පීනේති, න සංවිභජති, න පුඤ්ඤානි කරෝති.
4. ගෘහපතිය, මෙහිලා කාම සැප අනුභව කරන එක් පුද්ගලයෙක් ධර්මයෙනුත්, අධර්මයෙනුත් සැහැසි ලෙස ත්, නොසැහැසි ලෙස ත් භෝග සම්පත් සොයයි. ධර්මයෙනුත්, අධර්මයෙනුත්, සැහැසි ලෙසත්, නොසැහැසි ලෙස ත් භෝග සම්පත් සොයා තමා ව සුවපත් නොකරයි. නොපිණවයි. බෙදා නොදෙයි. පින් නොකරයි.
5. ඉධ පන ගහපති ඒකච්චෝ කාමභෝගී ධම්මාධම්මේන භෝගේ පරියේසති සාහසේන පි. අසාහසේන පි ධම්මාධම්මේන භෝගේ පරියේසිත්වා සාහසේන පි අසාහසේන පි අත්තානං සුඛේති පීනේති, න සංවිභජති න පුඤ්ඤානි කරෝති.
5. ගෘහපතිය, මෙහිලා කාම සැප අනුභව කරන එක් පුද්ගලයෙක් ධර්මයෙනුත්, අධර්මයෙනුත් සැහැසි ලෙස ත්, නොසැහැසි ලෙස ත් භෝග සම්පත් සොයයි. ධර්මයෙනුත්, අධර්මයෙනුත්, සැහැසි ලෙසත්, නොසැහැසි ලෙස ත් භෝග සම්පත් සොයා තමා ව සුවපත් කරයි. පිණවයි. එනමුදු බෙදා නොදෙයි. පින් නොකරයි.
6. ඉධ පන ගහපති ඒකච්චෝ කාමභෝගී ධම්මාධම්මේන භෝගේ පරියේසති සාහසේන පි අසාහසේන පි. ධම්මාධම්මේන භෝගේ පරියේසිත්වා සාහසේන පි අසාහසේන පි අත්තානං සුඛේති පීනේති, සංවිභජති, පුඤ්ඤානි කරෝති.
6. ගෘහපතිය, මෙහිලා කාම සැප අනුභව කරන එක් පුද්ගලයෙක් ධර්මයෙනුත්, අධර්මයෙනුත් සැහැසි ලෙස ත්, නොසැහැසි ලෙස ත් භෝග සම්පත් සොයයි. ධර්මයෙනුත්, අධර්මයෙනුත්, සැහැසි ලෙසත්, නොසැහැසි ලෙස ත් භෝග සම්පත් සොයා තමා ව සුවපත් කරයි. පිණවයි. බෙදා දෙයි. පින් කරයි.
7. ඉධ පන ඒකච්චෝ කාමභෝගී ධම්මේන භේගේ පරියේසති අසාහසේන. ධම්මේන භෝගේ පරියේසිත්වා අසාහසේන න අත්තානං සුඛේති පීනේති, න සංවිභජති, න පුඤ්ඤානි කරෝති.
7. ගෘහපතිය, මෙහිලා කාම සැප අනුභව කරන එක් පුද්ගලයෙක් ධර්මයෙන්, නොසැහැසි ලෙස භෝග සම්පත් සොයයි. ධර්මයෙන් නොසැහැසි ලෙස භෝග සම්පත් සොයා තමා ව සුවපත් නොකරයි. නොපිණවයි. බෙදා නොදෙයි. පින් නොකරයි.
8. ඉධ පන ගහපති ඒකච්චෝ කාමභෝගී ධම්මේන භෝගේ පරියේසති, අසාහසේන. ධම්මේන භෝගේ පරියේසිත්වා අසාහසේන අත්තානං සුඛේති පීනේති, න සංවිභජති, න පුඤ්ඤානි කරෝති.
8. ගෘහපතිය, මෙහිලා කාම සැප අනුභව කරන එක් පුද්ගලයෙක් ධර්මයෙන් නොසැහැසි ලෙස භෝග සම්පත් සොයයි. ධර්මයෙන් නොසැහැසි ලෙස  භෝග සම්පත් සොයා තමා ව සුවපත් කරයි. පිණවයි. එනමුදු බෙදා නොදෙයි. පින් නොකරයි.
9. ඉධ පන ගහපති ඒකච්චෝ කාමභෝගී ධම්මේන භෝගේ පරියේසති අසාහසේන. ධම්මේන භෝගේ පරියේසිත්වා අසාහසේන අත්තානං සුඛේති පීනේති, සංවිභජති, පුඤ්ඤානි කරෝති. තේ ච භෝගේ ගථිතෝ මුච්ඡිතෝ අජ්ඣාපන්නෝ ආනාදීනව දස්සාවී අනිස්සරණපඤ්ඤෝ පරිභුඤ්ජති.
9. ගෘහපතිය, මෙහිලා කාම සැප අනුභව කරන එක් පුද්ගලයෙක් ධර්මයෙන් නොසැහැසි ලෙස භෝග සම්පත් සොයයි. ධර්මයෙන් නොසැහැසි ලෙස භෝග සම්පත් සොයා තමා ව සුවපත් කරයි. පිණවයි. බෙදා දෙයි. පින් කරයි. එනමුදු ඒ භෝග සම්පත් පිළිබඳ ගිජු වූයේ වෙයි. මත් වූයේ වෙයි. එහි බැසගත්තේ වෙයි. ආදීනව නොදක්නාසුළු වූයේ ඒ ඇල්මෙන් නිදහස් වන ප්‍රඥාව නැති ව ඒ භෝග සම්පත් අනුභව කරයි.
10. ඉධ පන ගහපති ඒකච්චෝ කාමභෝගී ධම්මේන භෝගේ පරියේසති අසාහසේන. ධම්මේන භෝගේ පරියේසිත්වා අසාහසේන අත්තානං සුඛේති පීනේති, සංවිභජති, පුඤ්ඤානි කරෝති. තේ ච භෝගේ අගථිතෝ අමුච්ඡිතෝ අනජ්ඣාපන්නෝ ආදීනවදස්සාවී නිස්සරණපඤ්ඤෝ පරිභුඤ්ජති.
10. ගෘහපතිය, මෙහිලා කාම සැප අනුභව කරන එක් පුද්ගලයෙක් ධර්මයෙන් නොසැහැසි ලෙස භෝග සම්පත් සොයයි. ධර්මයෙන් නොසැහැසි ලෙස  භෝග සම්පත් සොයා තමා ව සුවපත් කරයි. පිණවයි. බෙදා දෙයි. පින් කරයි. ඒ භෝග සම්පත් පිළිබඳ ගිජු නොවූයේ වෙයි. මත් නොවූයේ වෙයි. එහි නොබැසගත්තේ වෙයි. ආදීනව දක්නාසුළු වූයේ ඒ ඇල්මෙන් නිදහස් වන ප්‍රඥාව ඇති ව ඒ භෝග සම්පත් අනුභව කරයි.
1. තත්‍ර ගහපති ය්වායං කාමභෝගී අධම්මේන භෝගේ පරියේසති සාහසේන, අධම්මේන භෝගේ පරියේසිත්වා සාහසේන, න අත්තානං සුඛේති, පීනේති, න සංවිභජති, න පුඤ්ඤානි කරෝති, අයං ගහපති කාමභෝගී තීහි ඨානේහි ගාරය්හෝ: ‘අධම්මේන භෝගේ පරියේසති සාහසේනා’ති ඉමිනා පඨමේන ඨානේන ගාරය්හෝ. ‘න අත්තානං සුඛේති පීනේති’ති ඉමිනා දුතියේන ඨානේන ගාරය්හෝ න සංවිභජති, න පුඤ්ඤානි කරෝතී’ති ඉමිනා තතියේන ඨානේන ගාරය්හෝ අයං ගහපති කාමභෝගී ඉමේහි තීහි ඨානේහි ගාරය්හෝ.
1. ගෘහපතිය, එහිලා යම් මේ කාම සැප අනුභව කරන පුද්ගලයෙක් අධර්මයෙන් සැහැසි ලෙස භෝග සම්පත් සොයයි ද, අධර්මයෙන් සැහැසි ලෙස භෝග සම්පත් සොයා තමා ව සුවපත් නොකරයි ද, නොපිණවයි ද, බෙදා නොදෙයි ද, පින් නොකරයි ද, ගෘහපතිය මේ කාමභෝගී තැනැත්තා තුන් කරුණකින් ගැරහිය යුතුය. එහි ගැරහිය යුතු පළමුවෙනි කරුණ නම් අධර්මයෙන්, සැහැසිකමෙන් භෝග සම්පත් සෙවීමයි. ගැරහිය යුතු දෙවන කරුණ නම් තමා ව සුවපත් නොකිරීමයි, නොපිණවීමයි. ගැරහිය යුතු තුන්වන කරුණ නම් බෙදා නොදීමයි, පින් නොකිරීමයි. ගෘහපතිය, මේ කාමභෝගී තැනැත්තා මෙකී තුන් කරුණෙන් ගැරහුම් ලැබිය යුතුයි.
2. තත්‍ර ගහපති ය්වායං කාමභෝගී අධම්මේන භෝගේ පරියේසති සාහසේන, අධම්මේන භෝගේ පරියේසිත්වා සාහසේන අත්තානං සුඛේති, පීනේති, න සංවිභජති, න පුඤ්ඤානි කරෝති, අයං ගහපති කාමභෝගී ද්වීහි ඨානේහි ගාරය්හෝ, ඒකේන ඨානේන පාසංසෝ. ‘අධම්මේන භෝගේ පරියේසති සාහසේනා’ති ඉමිනා පඨමේන ඨානේන ගාරය්හෝ. ‘අත්තානං සුඛේති පීනේතී’ති ඉමිනා ඒකේන ඨානේන පාසංසෝ. ‘න සංවිභජති, න පුඤ්ඤානි කරෝතීති ඉමිනා දුතියේන ඨානේන ගාරය්හෝ. අයං ගහපති කාමභෝගී ඉමේහි ද්වීහි ඨානේහි ගාරය්හෝ. ඉමිනා ඒකේන ඨානේන පාසංසෝ.
2. ගෘහපතිය, එහිලා යම් මේ කාම සැප අනුභව කරන පුද්ගලයෙක් අධර්මයෙන් සැහැසි ලෙස භෝග සම්පත් සොයයි ද, අධර්මයෙන් සැහැසි ලෙස භෝග සම්පත් සොයා තමා ව සුවපත් කරයි ද, පිණවයි ද, එනමුදු බෙදා නොදෙයි ද, පින් නොකරයි ද, ගෘහපතිය, මේ කාමභෝගී තැනැත්තා දෙ කරුණකින් ගැරහිය යුතුය. එක් කරුණකින් පැසසිය යුතුය. එහි ගැරහිය යුතු පළමුවෙනි කරුණ නම් අධර්මයෙන්, සැහැසිකමෙන් භෝග සම්පත් සෙවීම යි. පැසසිය යුතු එක් කරුණ නම් තමා ව සුවපත් කිරීම යි, පිණවීම යි. ගැරහිය යුතු දෙවන කරුණ නම් බෙදා නොදීම යි, පින් නොකිරීම යි. ගෘහපතිය, මේ කාමභෝගී තැනැත්තා මෙකී දෙ කරුණෙන් ගැරහුම් ලැබිය යුතුයි. මෙකී එක් කරුණකින් පැසසුම් ලැබිය යුතුයි.
3. තත්‍ර ගහපති ය්වායං කාමභෝගී අධම්මේන භෝගේ පරියේසති. සාහසේන අධම්මේන භෝගේ පරියේසිත්වා සාහසේන අත්තානං සුඛේති, පීනේති, සංවිභජති, පුඤ්ඤානි කරෝති. අයං ගහපති කාමභෝගී ඒකේන ඨානේන ගාරය්හෝ, ද්වීහි ඨානේහි පාසංසෝ. ‘අධම්මේන භෝගේ පරියේසති සාහසේනාති ඉමිනා ඒකේන ඨානේන ගාරය්හා. අත්තානං සුඛේති පීනේතී’ති ඉමිනා පඨමේන ඨානේන පාසංසෝ. ‘සංවිභජති, පුඤ්ඤානි කරෝතී’ති ඉමිනා දුතියේන ඨානේන පාසංසෝ. අයං ගහපති කාමභෝගී ඉමිනා ඒකේන ඨානේන ගාරය්හෝ. ඉමේහි ද්වීහි ඨානේහි පාසංසෝ.
3. ගෘහපතිය, එහිලා යම් මේ කාම සැප අනුභව කරන පුද්ගලයෙක් අධර්මයෙන් සැහැසි ලෙස භෝග සම්පත් සොයයි ද, අධර්මයෙන් සැහැසි ලෙස භෝග සම්පත් සොයා තමා ව සුවපත් කරයි ද, පිණවයි ද, බෙදා දෙයි ද, පින් කරයි ද, ගෘහපතිය, මේ කාමභෝගී තැනැත්තා එක් කරුණකින් ගැරහිය යුතුය. දෙ කරුණකින් පැසසිය යුතුය. එහි ගැරහිය යුතු එක් කරුණ නම් අධර්මයෙන්, සැහැසිකමෙන් භෝග සම්පත් සෙවීමයි. පැසසිය යුතු පළමු කරුණ නම් තමාව  සුවපත් කිරීම යි, පිණවීම යි. පැසසිය යුතු දෙවන කරුණ නම් බෙදා දීම යි, පින් කිරීම යි. ගෘහපතිය, මේ කාමභෝගී තැනැත්තා මෙකී එක් කරුණෙන් ගැරහුම් ලැබිය යුතුයි. මෙකී දෙ කරුණකින් පැසසුම් ලැබිය යුතුයි.
4. තත්‍ර ගහපති ය්වායං කාමභෝගී ධම්මාධම්මේන භෝගේ පරියේසති සාහසේන පි අසාහසේන පි, ධම්මාධම්මේන භෝගේ පරියේසිත්වා සාහසේන පි අසාහසේන පි න අත්තානං සුඛේති පීනේති න සංවිභජති, න පුඤ්ඤානි කරෝති, අයං ගහපති කාමභෝගී ඒකේන ඨානේන පාසංසෝ, තීහි ඨානේහි ගාරය්හෝ. ‘ධම්මේන භෝගේ පරියේසති අසාහසේනා’ති ඉමිනා ඒකේන ඨානේන පාසංසෝ. ‘අධම්මේන භෝගේ පරියේසති සාහසේනා’ති ඉමිනා පඨමේන ඨානේන ගාරය්හෝ, ‘න අත්තානං සුඛේති පීනේතී’ති ඉමිනා දුතියේන ඨානේ ගාරය්හෝ. ‘න සංවිභජති, න පුඤ්ඤානි කරෝතී’ති ඉමිනා තතියේන ඨානේන ගාරය්හෝ. අයං ගහපති කාමභෝගී ඉමිනා ඒකේන ඨානේන පාසංසෝ. ඉමේහි තීහි ඨානේහි ගාරය්හෝ.
4. ගෘහපතිය, එහිලා යම් මේ කාම සැප අනුභව කරන පුද්ගලයෙක් ධර්මයෙනුත්, අධර්මයෙනුත් සැහැසි ලෙස ත්, නොසැහැසි ලෙස ත් භෝග සම්පත් සොයයි ද, ධර්මයෙනුත්, අධර්මයෙනුත්, සැහැසි ලෙසත්, නොසැහැසි ලෙස ත් භෝග සම්පත් සොයා තමා ව සුවපත් නොකරයි ද, නොපිණවයි ද, බෙදා නොදෙයි ද, පින් නොකරයි ද, ගෘහපතිය, මේ කාමභෝගී තැනැත්තා එක් කරුණකින් පැසසිය යුතුය. තුන් කරුණකින් ගැරහිය යුතුය. එහි පැසසිය යුතු එක් කරුණ නම් ධර්මයෙන් ද නොසැහැසි කමෙන් ද භෝග සම්පත් සෙවීම යි. එහි ගැරහිය යුතු පළමු කරුණ නම් අධර්මයෙන්, සැහැසිකමෙන් භෝග සම්පත් සෙවීමයි. එහි ගැරහිය යුතු දෙවෙනි කරුණ නම් තමා සුවපත් නොකිරීමයි, නොපිණවීමයි. ගැරහිය යුතු තුන්වෙනි කරුණ නම් බෙදා නොදීමයි, පින් නොකිරීමයි. ගෘහපතිය, මේ කාමභෝගී තැනැත්තා මෙකී එක් කරුණෙන් පැසසුම් ලැබිය යුතුයි. මෙකී තුන් කරුණකින් ගැරහුම් ලැබිය යුතුයි.
5. තත්‍ර ගහපති ය්වායං කාමභෝගී ධම්මාධම්මේන භෝගේ පරියේසති සාහසේන පි අසාහසේන පි, ධම්මාධම්මේන භෝගේ පරියේසිත්වා සාහසේන පි අසාහසේන පි, අත්තානං සුඛේති පීනේති න සංවිභජති න පුඤ්ඤානි කරෝති. අයං ගහපති කාමභෝගී ද්වීහි ඨානේහි පාසංසෝ: ද්වීහි ඨානේහි ගාරය්හෝ: ‘ධම්මේන භෝගේ පරියේසති අසාහසේනා’ති ඉමිනා පඨමේන ඨානේන පාසංසෝ. අධම්මේන භෝගේ පරියේසති සාහසේනා’ති ඉමිනා පඨමේන ඨානේන ගාරය්හෝ, ‘අත්තානං සුඛේති පීනේතී’ති ඉමිනා දුතියේන ඨානේන පාසංසෝ. න සංවිභජති, න පුඤ්ඤානි කරෝතී’ති ඉමිනා දුතියේන ඨානේන ගාරය්හෝ. අයං ගහපති කාමභෝගී ඉමේහි ද්වීහි ඨානේහි පාසංසෝ, ඉමේහි ද්වීහි ඨානේහි ගාරය්හෝ.
5. ගෘහපතිය, එහිලා යම් මේ කාම සැප අනුභව කරන පුද්ගලයෙක් ධර්මයෙනුත්, අධර්මයෙනුත් සැහැසි ලෙස ත්, නොසැහැසි ලෙස ත් භෝග සම්පත් සොයයි ද, ධර්මයෙනුත්, අධර්මයෙනුත්, සැහැසි ලෙසත්, නොසැහැසි ලෙස ත් භෝග සම්පත් සොයා තමා ව සුවපත් කරයි ද, පිණවයි ද, එනමුදු බෙදා නොදෙයි ද, පින් නොකරයි ද, ගෘහපතිය, මේ කාමභෝගී තැනැත්තා දෙ කරුණකින් පැසසිය යුතුය. දෙ කරුණකින් ගැරහිය යුතුය. එහි පැසසිය යුතු පළමු කරුණ නම් ධර්මයෙන් ද නොසැහැසි කමෙන් ද භෝග සම්පත් සෙවීම යි. එහි ගැරහිය යුතු පළමු කරුණ නම් අධර්මයෙන්, සැහැසිකමෙන් භෝග සම්පත් සෙවීමයි. එහි පැසසිය යුතු දෙවෙනි කරුණ නම් තමා ව සුවපත් කිරීමයි, පිණවීමයි. ගැරහිය යුතු දෙවෙනි කරුණ නම් බෙදා නොදීමයි, පින් නොකිරීමයි. ගෘහපතිය, මේ කාමභෝගී තැනැත්තා මෙකී දෙ කරුණෙන් පැසසුම් ලැබිය යුතුයි. මෙකී දෙ කරුණකින් ගැරහුම් ලැබිය යුතුයි.
6. තත්‍ර ගහපති ය්වායං කාමභෝගී ධම්මාධම්මේන භෝගේ පරියේසති සාහසේන පි අසාහසේන පි ධම්මාධම්මේන භෝගේ පරියේසිත්වා සාහසේන පි අසාහසේන පි, අත්තානං සුඛේති පීනේති, සංවිභජති, පුඤ්ඤානි කරෝති. අයං ගහපති කාමභෝගී තීහි ඨානේහි පාසංසෝ: ඒකේන ඨානේන ගාරය්හෝ: ‘ධම්මේන භෝගේ පරියේසති අසාහසේනා’ති ඉමිනා පඨමේන ඨානේන පාසංසෝ. අධම්මේන භෝගේ පරියේසති සාහසේනා’ති ඉමිනා ඒකේන ඨානේන ගාරය්හෝ, ‘අත්තානං සුඛේති පීනේතී’ති ඉමිනා දුතියේන ඨානේන පාසංසෝ. සංවිභජති, පුඤ්ඤානි කරෝතී’ති ඉමිනා තතියේන ඨානේන පාසංසෝ. අයං ගහපති කාමභෝගී ඉමේහි තීහි ඨානේහි පාසංසෝ, ඉමිනා ඒකේන ඨානේන ගාරය්හෝ.
6. ගෘහපතිය, එහිලා යම් මේ කාම සැප අනුභව කරන පුද්ගලයෙක් ධර්මයෙනුත්, අධර්මයෙනුත් සැහැසි ලෙස ත්, නොසැහැසි ලෙස ත් භෝග සම්පත් සොයයි ද, ධර්මයෙනුත්, අධර්මයෙනුත්, සැහැසි ලෙසත්, නොසැහැසි ලෙස ත් භෝග සම්පත් සොයා තමා ව සුවපත් කරයි ද, පිණවයි ද, බෙදා දෙයි ද, පින් කරයි ද, ගෘහපතිය, මේ කාමභෝගී තැනැත්තා තුන් කරුණකින් පැසසිය යුතුය. එක් කරුණකින් ගැරහිය යුතුය. එහි පැසසිය යුතු පළමු කරුණ නම් ධර්මයෙන් ද නොසැහැසි කමෙන් ද භෝග සම්පත් සෙවීම යි. එහි ගැරහිය යුතු එක් කරුණ නම් අධර්මයෙන්, සැහැසිකමෙන් භෝග සම්පත් සෙවීමයි. එහි පැසසිය යුතු දෙවෙනි කරුණ නම් තමා ව සුවපත් කිරීමයි, පිණවීමයි. පැසසිය යුතු තුන්වෙනි කරුණ නම් බෙදා දීමයි, පින් කිරීමයි. ගෘහපතිය, මේ කාමභෝගී තැනැත්තා මෙකී තුන් කරුණෙන් පැසසුම් ලැබිය යුතුයි. මෙකී එක් කරුණකින් ගැරහුම් ලැබිය යුතුයි.
7. තත්‍ර ගහපති ය්වායං කාමභෝගී ධම්මේන භෝගේ පරියේසති අසාහසේන, ධම්මේන භෝගේ පරියේසිත්වා අසාහසේන න අත්තානං සුඛේති පීනේති, න සංවිභජති, න පුඤ්ඤානි කරෝති. අයං ගහපති කාමභෝගී ඒකේන ඨානේන පාසංසෝ: ද්වීහි ඨානේහි ගාරය්හෝ: ධම්මේන භෝගේ පරියේසති අසාහසේනා’ති ඉමිනා ඒකේන ඨානේන පාසංසෝ. ‘න අත්තානං සුඛේති පීනේතී’ති, ඉමිනා පඨමේන ඨානේන ගාරය්හෝ. ‘න සංවිභජති, න පුඤ්ඤානි කරෝතී’ති ඉමිනා දුතියේන ඨානේන ගාරය්හෝ. අයං ගහපති කාමභෝගී ඉමිනා ඒකේන ඨානේන පාසංසෝ. ඉමේහි ද්වීහි ඨානේහි ගාරය්හෝ.
7. ගෘහපතිය, එහිලා යම් මේ කාම සැප අනුභව කරන පුද්ගලයෙක් ධර්මයෙන්, නොසැහැසි ලෙස භෝග සම්පත් සොයයි ද, ධර්මයෙන් නොසැහැසි ලෙස භෝග සම්පත් සොයා තමා ව සුවපත් නොකරයි ද, නොපිණවයි ද, බෙදා නොදෙයි ද, පින් නොකරයි ද, ගෘහපතිය, මේ කාමභෝගී තැනැත්තා එක් කරුණකින් පැසසිය යුතුය. දෙ කරුණකින් ගැරහිය යුතුය. එහි පැසසිය යුතු එක් කරුණ නම් ධර්මයෙන් ද නොසැහැසි කමෙන් ද භෝග සම්පත් සෙවීම යි. එහි ගැරහිය යුතු පළමු කරුණ නම් තමා ව සුවපත් නොකිරීමයි, නොපිණවීමයි. ගැරහිය යුතු දෙවෙනි කරුණ නම් බෙදා නොදීමයි, පින් නොකිරීමයි. ගෘහපතිය, මේ කාමභෝගී තැනැත්තා මෙකී එක් කරුණෙන් පැසසුම් ලැබිය යුතුයි. මෙකී දෙ කරුණකින් ගැරහුම් ලැබිය යුතුයි.
8. තත්‍ර ගහපති, ය්වායං කාමභෝගී ධම්මේන භෝගේ පරියේසති අසාහසේන, ධම්මේන භෝගේ පරියේසිත්වා අසාහසේන අත්තානං සුඛේති පීනේති, න සංවිභජති, න පුඤ්ඤානි කරෝති. අයං ගහපති කාමභෝගී ද්වීහි ඨානේහි පාසංසෝ: ඒකේන ඨානේන ගාරය්හෝ: ධම්මේන භෝගේ පරියේසති අසාහසේනා’ති ඉමිනා පඨමේන ඨානේන පාසංසෝ. අත්තානං සුඛේති පීනේතී’ති, ඉමිනා දුතියේන ඨානේන පාසංසෝ. න සංවිභජති න පුඤ්ඤානි කරෝතී’ති ඉමිනා ඒකේන ඨානේන ගාරය්හෝ. අයං ගහපති කාමභෝගී ඉමේහි ද්වීහි ඨානේහි පාසංසෝ. ඉමිනා ඒකේන ඨානේන ගාරය්හෝ.
8. ගෘහපතිය, එහිලා යම් මේ කාම සැප අනුභව කරන පුද්ගලයෙක් ධර්මයෙන් නොසැහැසි ලෙස භෝග සම්පත් සොයයි ද, ධර්මයෙන් නොසැහැසි ලෙස  භෝග සම්පත් සොයා තමා ව සුවපත් කරයි ද, පිණවයි ද, එනමුදු බෙදා නොදෙයි ද, පින් නොකරයි ද, ගෘහපතිය, මේ කාමභෝගී තැනැත්තා දෙ කරුණකින් පැසසිය යුතුය. එක් කරුණකින් ගැරහිය යුතුය. එහි පැසසිය යුතු පළමු කරුණ නම් ධර්මයෙන් ද නොසැහැසිකමෙන් ද භෝග සම්පත් සෙවීම යි. එහි පැසසිය යුතු දෙවෙනි කරුණ නම් තමා ව සුවපත් කිරීමයි, පිණවීමයි. ගැරහිය යුතු එක් කරුණ නම් බෙදා නොදීමයි, පින් නොකිරීමයි. ගෘහපතිය, මේ කාමභෝගී තැනැත්තා මෙකී දෙ කරුණෙන් පැසසුම් ලැබිය යුතුයි. මෙකී එක් කරුණකින් ගැරහුම් ලැබිය යුතුයි.
9. තත්‍ර ගහපති, ය්වායං කාමභෝගී ධම්මේන භෝගේ පරියේසති අසාහසේන, ධම්මේන භෝගේ පරියේසිත්වා අසාහසේන අත්තානං සුඛේති, පීනේති, සංවිභජති, පුඤ්ඤානි කරෝති, තේච භෝගේ ගථිතෝ මුච්ඡිතෝ අජ්ඣාපන්නෝ අනාදීනව දස්සාවී අනිස්සරණ පඤ්ඤෝ පරිභුඤ්ජති. අයං ගහපති, කාමභෝගී තීහි ඨානේහි පාසංසෝ ඒකේන ඨානේන ගාරය්හෝ: ‘ධම්මේන භෝගේ පරියේසති අසාහසේනා’ති ඉමිනා පඨමේන ඨානේන පාසංසෝ, ‘අත්තානං සුඛේති පීනේතී’ති ඉමිනා දුතියේන ඨානේන පාසංසෝ. සංවිභජති පුඤ්ඤානි කරෝතී’ති ඉමිනා තතියේන ඨානේන පාසංසෝ. ‘තේ ච භෝගේ ගථිතෝ මුච්ඡිතෝ අජ්ඣාපන්නෝ අනාදීනවදස්සාවී අනිස්සරණපඤ්ඤෝ පරිභුඤ්ජතී’ති, ඉමිනා ඒකේන ඨානේන ගාරය්හෝ. අයං ගහපති කාමභෝගී ඉමේහි තීහි ඨානේහි පාසංසෝ. ඉමිනා ඒකේන ඨානේන ගාරය්හෝ.
9. ගෘහපතිය, එහිලා යම් මේ කාම සැප අනුභව කරන පුද්ගලයෙක් ධර්මයෙන් නොසැහැසි ලෙස භෝග සම්පත් සොයයි ද, ධර්මයෙන් නොසැහැසි ලෙස  භෝග සම්පත් සොයා තමා ව සුවපත් කරයි ද, පිණවයි ද, බෙදා දෙයි ද, පින් කරයි ද, එනමුදු ඒ භෝග සම්පත් පිළිබඳ ගිජු වූයේ වෙයි ද, මත් වූයේ වෙයි ද, එහි බැසගත්තේ වෙයි ද, ආදීනව නොදක්නාසුළු වූයේ ඒ ඇල්මෙන් නිදහස් වන ප්‍රඥාව නැති ව ඒ භෝග සම්පත් අනුභව කරයි ද, ගෘහපතිය, මේ කාමභෝගී තැනැත්තා තුන් කරුණකින් පැසසිය යුතුය. එක් කරුණකින් ගැරහිය යුතුය. එහි පැසසිය යුතු පළමු කරුණ නම් ධර්මයෙන් ද නොසැහැසි කමෙන් ද භෝග සම්පත් සෙවීම යි. එහි පැසසිය යුතු දෙවෙනි කරුණ නම් තමා සුවපත් කිරීමයි, පිණවීමයි. පැසසිය යුතු තුන්වෙනි කරුණ නම් බෙදා දීමයි, පින් කිරීමයි. එහි ගැරහිය යුතු එක් කරුණ නම් ඒ භෝග සම්පත් පිළිබඳ ගිජු වීමයි, මත් වීමයි, එහි බැසගෙන සිටීමයි, ආදීනව නොදැකීමයි, ඒ ඇල්මෙන් නිදහස් වන ප්‍රඥාව නැතිව ඒ භෝග සම්පත් අනුභව කිරීමයි. ගෘහපතිය, මේ කාමභෝගී තැනැත්තා මෙකී තුන් කරුණෙන් පැසසුම් ලැබිය යුතුයි. මෙකී එක් කරුණකින් ගැරහුම් ලැබිය යුතුයි.
10. තත්‍ර ගහපති ය්වායං කාමභෝගී ධම්මේන භෝගේ පරියේසති, අසාහසේන, ධම්මේන භෝගේ පරියේසිත්වා අසාහසේන අත්තානං සුඛේති, පීනේති, සංවිභජති පුඤ්ඤානි කරෝති, තේ ච භෝගේ අගථිතෝ අමුච්ඡිතෝ අනජ්ඣාපන්නෝ, ආදීනවදස්සාවී නිස්සරණ පඤ්ඤෝ පරිභුඤ්ජති. අයං ගහපති, කාමභෝගී චතුහි ඨානේහි පාසංසෝ: ධම්මේන භෝගේ පරියේසති අසාහසේනාති ඉමිනා පඨමේන ඨානේන පාසංසෝ. අත්තානං සුඛේති පීනේතී’ති ඉමිනා දුතියේන ඨානේන පාසංසෝ. සංවිභජති පුඤ්ඤානි කරෝතී’ති ඉමිනා තතියේන ඨානේන පාසංසෝ තේ ච භෝගේ අගථිතෝ අමුච්ඡිතෝ අනජ්ඣාපන්නෝ ආදීනවදස්සාවී නිස්සරණපඤ්ඤෝ පරිභුඤ්ජතී’ති, ඉමිනා චතුත්ථේන ඨානේන පාසංසෝ.
අයං ගහපති කාමභෝගී ඉමේහි චතුහි ඨානේහි පාසංසෝ.
10. ගෘහපතිය, එහිලා යම් මේ කාම සැප අනුභව කරන පුද්ගලයෙක් ධර්මයෙන් නොසැහැසි ලෙස භෝග සම්පත් සොයයි ද, ධර්මයෙන් නොසැහැසි ලෙස  භෝග සම්පත් සොයා තමා ව සුවපත් කරයි ද, පිණවයි ද, බෙදා දෙයි ද, පින් කරයි ද, ඒ භෝග සම්පත් පිළිබඳ ගිජු නොවූයේ වෙයි ද, මත් නොවූයේ වෙයි ද, එහි නොබැසගත්තේ වෙයි ද, ආදීනව දක්නාසුළු වූයේ ඒ ඇල්මෙන් නිදහස් වන ප්‍රඥාව ඇතිව ඒ භෝග සම්පත් අනුභව කරයි ද, ගෘහපතිය, මේ කාමභෝගී තැනැත්තා සිව් කරුණකින් පැසසිය යුතුය. එහි පැසසිය යුතු පළමු කරුණ නම් ධර්මයෙන් ද නොසැහැසි කමෙන් ද භෝග සම්පත් සෙවීම යි. එහි පැසසිය යුතු දෙවෙනි කරුණ නම් තමා ව සුවපත් කිරීමයි, පිණවීමයි. පැසසිය යුතු තුන්වෙනි කරුණ නම් බෙදා දීමයි, පින් කිරීමයි. එහි පැසසිය යුතු සිව්වෙනි කරුණ නම් ඒ භෝග සම්පත් පිළිබඳ ගිජු නොවීමයි, මත් නොවීමයි, එහි බැසගෙන නොසිටීමයි, ආදීනව දැකීමයි, ඒ ඇල්මෙන් නිදහස් වන ප්‍රඥාව ඇතිව ඒ භෝග සම්පත් අනුභව කිරීමයි. ගෘහපතිය, මේ කාමභෝගී තැනැත්තා මෙකී සිව් කරුණෙන් පැසසුම් ලැබිය යුතුයි.
ඉමේ ඛෝ ගහපති දස කාමභෝගී සන්තෝ සංවිජ්ජමානා ලෝකස්මිං. ඉමේසං ඛෝ ගහපති දසන්නං කාමභෝගීනං ය්වායං කාමභෝගී ධම්මේන භෝගේ පරියේසති අසාහසේන. ධම්මේන භෝගේ පරියේසිත්වා අසාහසේන, අත්තානං සුඛේති පීනේති. සංවිභජති පුඤ්ඤානි කරෝති, තේ ච භෝගේ අගථිතෝ අමුච්ඡිතෝ අනජ්ඣාපන්නෝ ආදීනවදස්සාවී නිස්සරණ පඤ්ඤෝ පරිභුඤ්ජති, අයං ඉමේසං දසන්නං කාමභෝගීනං අග්ගෝ ච සෙට්ඨෝ ච පාමොක්ඛෝ ච උත්තමෝ ච පවරෝ ච.
ගෘහපතිය, මේ වනාහී ලොවෙහි විද්‍යමානව සිටින කාමභෝගීහු දස දෙනා ය. ගෘහපතිය, මේ දස වැදෑරුම් කාමභෝගීන් අතුරින්, යම් මේ කාම සැප අනුභව කරන පුද්ගලයෙක් ධර්මයෙන් නොසැහැසි ලෙස භෝග සම්පත් සොයයි ද, ධර්මයෙන් නොසැහැසි ලෙස භෝග සම්පත් සොයා තමා ව සුවපත් කරයි ද, පිණවයි ද, බෙදා දෙයි ද, පින් කරයි ද, ඒ භෝග සම්පත් පිළිබඳ ගිජු නොවූයේ වෙයි ද, මත් නොවූයේ වෙයි ද, එහි නොබැසගත්තේ වෙයි ද, ආදීනව දක්නාසුළු වූයේ ඒ ඇල්මෙන් නිදහස් වන ප්‍රඥාව ඇතිව ඒ භෝග සම්පත් අනුභව කරයි  ද, මේ තැනැත්තා මේ දස වැදෑරුම් කාම භෝගීන් අතුරින් අග්‍ර වූයේ ත් වෙයි. ශ්‍රේෂ්ඨ වූයේ ත් වෙයි. ප්‍රමුඛ වූයේ ත් වෙයි. උත්තම වූයේ ත් වෙයි. වඩාත් උතුම් වූයේ ත් වෙයි.
සෙය්‍යථාපි ගහපති ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩෝ තත්ථ අග්ගමක්ඛායති, ඒව මේව ඛෝ ගගපති ඉමේසං දසන්නං කාමභෝගීනං ය්වායං කාමභෝගී ධම්මේන භෝගේ පරියේසති අසාහසේන, ධම්මේන භෝගේ පරියේසිත්වා අසාහසේන අත්තානං සුඛේති පීනේති සංවිභජති, පුඤ්ඤානි කරෝති, තේ ච භෝගේ අගථිතෝ අමුච්ඡිතෝ අනජ්ඣාපන්නෝ ආදීනව දස්සාවී නිස්සරණ පඤ්ඤෝ පරිභුඤ්ජති. අයං ඉමේසං දසන්නං කාමභෝගීනං අග්ගෝ ච සෙට්ඨෝ ච පාමොක්ඛෝ ච උත්තමෝ ච පවරෝචාති.
ගෘහපතිය, එය මෙබඳු දෙයකි. යම් සේ ගවදෙනගෙන් කිරි ගනියි ද, කිරෙන් දිහි ගනියි ද, දිහියෙන් වෙඬරු ගනියි ද, වෙඬරුවෙන් ගිතෙල් ගනියි ද, ගිතෙලින් ගී මණ්ඩි ගනියි ද, එහිලා අග්‍ර වන්නේ ගී මණ්ඩි ය. එසෙයින් ම ගෘහපතිය, මේ දස වැදෑරුම් කාමභෝගීන් අතුරින්, යම් මේ කාම සැප අනුභව කරන පුද්ගලයෙක් ධර්මයෙන් නොසැහැසි ලෙස භෝග සම්පත් සොයයි ද, ධර්මයෙන් නොසැහැසි ලෙස භෝග සම්පත් සොයා තමා ව සුවපත් කරයි ද, පිණවයි ද, බෙදා දෙයි ද, පින් කරයි ද, ඒ භෝග සම්පත් පිළිබඳ ගිජු නොවූයේ වෙයි ද, මත් නොවූයේ වෙයි ද, එහි නොබැසගත්තේ වෙයි ද, ආදීනව දක්නාසුළු වූයේ ඒ ඇල්මෙන් නිදහස් වන ප්‍රඥාව ඇතිව ඒ භෝග සම්පත් අනුභව කරයි  ද, මේ තැනැත්තා මේ දස වැදෑරුම් කාමභෝගීන් අතුරින් අග්‍ර වූයේ ත් වෙයි. ශ්‍රේෂ්ඨ වූයේ ත් වෙයි. ප්‍රමුඛ වූයේ ත් වෙයි. උත්තම වූයේ ත් වෙයි. වඩාත් උතුම් වූයේ ත් වෙයි.
සාදු! සාදු!! සාදු!!!
කාමභෝගී සූත්‍රය නිමා විය.
