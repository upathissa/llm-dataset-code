අංගුත්තර නිකාය
පඤ්චක නිපාතෝ
5.2.4.9. පඨම සේඛ සුත්තං
5.2.4.9. හික්මෙන භික්ෂුව ගැන වදාළ පළමු දෙසුම
(සාවත්ථිනිදානං:)
සැවැත් නුවර දී ය …..
පඤ්චිමේ භික්ඛවේ ධම්මා සේඛස්ස භික්ඛුනෝ පරිහානාය සංවත්තන්ති. කතමේ පඤ්ච:
මහණෙනි, මේ පස් කරුණ ධර්මයෙහි හික්මෙන භික්ෂුවගේ පරිහානිය පිණිස පවතින්නේ ය. ඒ කවර කරුණු පසක් ද යත්;
කම්මාරාමතා, භස්සාරාමතා, නිද්දාරාමතා, සංගණිකාරාමතා, යථාවිමුත්තං චිත්තං න පච්චවෙක්ඛති. ඉමේ ඛෝ භික්ඛවේ පඤ්ච ධම්මා සේඛස්ස භික්ඛුනෝ පරිහානාය සංවත්තන්ති.
බාහිර කටයුතු කෙරෙහි ඇලී සිටීම, දායකකාරකාදීන් සමඟ කතාවෙහි ඇලී සිටීම, නින්දෙහි ඇලී සිටීම, පිරිස සමඟ ඇලී සිටීම, විමුක්ති චිත්තය ලැබූ අයුරු ගැන ප්‍රත්‍යවේක්ෂා නොකරයි.
මහණෙනි, මේ පස් කරුණ ධර්මයෙහි හික්මෙන භික්ෂුවගේ පරිහානිය පිණිස පවතින්නේ ය.
පඤ්චිමේ භික්ඛවේ ධම්මා සේඛස්ස භික්ඛුනෝ අපරිහානාය සංවත්තන්ති. කතමේ පඤ්ච:
මහණෙනි, මේ පස් කරුණ ධර්මයෙහි හික්මෙන භික්ෂුවගේ නොපිරිහීම පිණිස පවතින්නේ ය. ඒ කවර කරුණු පසක් ද යත්;
න කම්මාරාමතා, න භස්සාරාමතා, න නිද්දාරාමතා, න සංගණිකාරාමතා, යථාවිමුත්තං චිත්තං පච්චවෙක්ඛති. ඉමේ ඛෝ භික්ඛවේ පඤ්ච ධම්මා සේඛස්ස භික්ඛුනෝ අපරිහානාය සංවත්තන්ති.
බාහිර කටයුතු කෙරෙහි ඇලී නොසිටීම, දායකකාරකාදීන් සමඟ කතාවෙහි ඇලී නොසිටීම, නින්දෙහි ඇලී නොසිටීම, පිරිස සමඟ ඇලී නොසිටීම, විමුක්ති චිත්තය ලැබූ අයුරු ගැන ප්‍රත්‍යවේක්ෂා කරයි.
මහණෙනි, මේ පස් කරුණ ධර්මයෙහි හික්මෙන භික්ෂුවගේ නොපිරිහීම පිණිස පවතින්නේ ය.
සාදු! සාදු!! සාදු!!!
පඨම සේඛ සූත්‍රය නිමා විය.
