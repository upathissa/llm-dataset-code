සංයුත්ත නිකාය
සළායතන වග්ගෝ
1.9.5. පුණ්ණ සුත්තං
1.9.5. පුණ්ණ තෙරුන්ට වදාළ දෙසුම
අථ ඛෝ ආයස්මා පුණ්ණෝ යේන භගවා තේනුපසංකමි ....(පෙ).... ඒකමන්තං නිසින්නෝ ඛෝ ආයස්මා පුණ්ණෝ භගවන්තං ඒතදවෝච “සාධු මේ භන්තේ, භගවා සංඛිත්තේන ධම්මං දේසේතු යමහං භගවතෝ ධම්මං සුත්වා ඒකෝ වූපකට්ඨෝ අප්පමත්තෝ ආතාපී පහිතත්තෝ විහරෙය්‍යන්ති.
එදා ආයුෂ්මත් පුණ්ණ තෙරුන් භාග්‍යවතුන් වහන්සේ වැඩසිටි තැනට පැමිණුනා. ….(පෙ)…. එකත්පස්ව වාඩිවුණු ආයුෂ්මත් පුණ්ණ තෙරුන් භාග්‍යවතුන් වහන්සේට මෙකරුණ සැල කළා. ස්වාමීනී, භාග්‍යවතුන් වහන්ස, මා හට සංක්ෂේපයෙන් ශ්‍රී සද්ධර්මය වදාරණ සේක් නම් මැනවි. එතකොට මට භාග්‍යවතුන් වහන්සේගෙන් යම් ධර්මයක් අසා දැනගෙන හුදෙකලා වෙලා, පිරිසෙන් වෙන් වෙලා, අප්‍රමාදීව, කෙලෙස් තවන වීර්යය ඇතිව, දහමට දිවි පුදා වාසය කරන්ට පුළුවනි.
සන්ති ඛෝ පුණ්ණ, චක්ඛුවිඤ්ඤෙය්‍යා රූපා ඉට්ඨා කන්තා මනාපා පියරූපා කාමූපසංහිතා රජනීයා. තඤ්චේ භික්ඛු අභිනන්දති, අභිවදති, අජ්ඣෝසාය තිට්ඨති. තස්ස තං අභිනන්දතෝ අභිවදතෝ අජ්ඣෝසාය තිට්ඨතෝ උප්පජ්ජති නන්දී. නන්දිසමුදයා දුක්ඛසමුදයෝ පුණ්ණාති වදාමි.
පින්වත් පුණ්ණ, ඇසෙන් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැඳීම් හටගන්නා රූප තියෙනවා. ඉතින් භික්ෂුව එය සතුටින් පිළිගන්නවා. එහි ගුණ කියනවා, එහි බැසගෙන සිටිනවා, එතකොට එය සතුටින් පිළිගනිද්දී, එහි ගුණ කියද්දී, එහි බැසගෙන සිටිද්දී, ඔහුට උපදින්නේ තණ්හාවයි. පින්වත් පුණ්ණ, තණ්හාව හටගැනීමෙනුයි දුක හටගන්නේ කියලයි මා කියන්නේ.
සන්ති ඛෝ පුණ්ණ, සෝතවිඤ්ඤෙය්‍යා සද්දා ....(පෙ).... ඝානවිඤ්ඤෙය්‍යා ගන්ධා ....(පෙ).... ජිව්හාවිඤ්ඤෙය්‍යා රසා ....(පෙ).... කායවිඤ්ඤෙය්‍යා ඵොට්ඨබ්බා ....(පෙ).... සන්ති ඛෝ පුණ්ණ, මනෝවිඤ්ඤෙය්‍යා ධම්මා ඉට්ඨා කන්තා මනාපා පියරූපා කාමූපසංහිතා රජනීයා. තඤ්චේ භික්ඛු අභිනන්දති අභිවදති අජ්ඣෝසාය තිට්ඨති. තස්ස තං අභිනන්දතෝ අභිවදතෝ අජ්ඣෝසාය තිට්ඨතෝ උප්පජ්ජති නන්දී. නන්දිසමුදයා දුක්ඛසමුදයෝ පුණ්ණාති වදාමි.
පින්වත් පුණ්ණ, කනෙන් දැනගත යුතු ශබ්ද තියෙනවා ….(පෙ)…. නාසයෙන් දැනගත යුතු ගඳ-සුවඳ තියෙනවා ….(පෙ)…. දිවෙන් දැනගත යුතු රස තියෙනවා ….(පෙ)…. කයෙන් දැනගත යුතු පහස තියෙනවා ….(පෙ)…. පින්වත් පුණ්ණ, මනසින් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැඳීම් හටගන්නා අරමුණු තියෙනවා. ඉතින් භික්ෂුව එය සතුටින් පිළිගන්නවා. එහි ගුණ කියනවා, එහි බැසගෙන සිටිනවා, එතකොට එය සතුටින් පිළිගනිද්දී, එහි ගුණ කියද්දී, එහි බැසගෙන සිටිද්දී, ඔහුට උපදින්නේ තණ්හාවයි. පින්වත් පුණ්ණ, තණ්හාව හටගැනීමෙනුයි දුක හටගන්නේ කියලයි මා කියන්නේ.
සන්ති ච ඛෝ පුණ්ණ, චක්ඛුවිඤ්ඤෙය්‍යා රූපා ඉට්ඨා කන්තා මනාපා පියරූපා කාමූපසංහිතා රජනීයා. තඤ්චේ භික්ඛු නාභිනන්දති නාභිවදති නාජ්ඣෝසාය තිට්ඨති, තස්ස තං අනභිනන්දතෝ අනභිවදතෝ අනජ්ඣෝසාය තිට්ඨතෝ නන්දි නිරුජ්ඣති, නන්දිනිරෝධා දුක්ඛනිරෝධෝ, පුණ්ණාති වදාමි.
පින්වත් පුණ්ණ, ඇසෙන් දැනගත යුතු සිත් ඇදගන්නා ලස්සන මනාප, ප්‍රිය ස්වරූප ඇති, කැමැත්ත ඇති කරවන, බැඳීම් හටගන්නා රූප තියෙනවා. ඉතින් භික්ෂුව එය සතුටින් පිළිගන්නේ නෑ. එහි ගුණ කියන්නේ නෑ, එහි බැසගෙන ඉන්නෙත් නෑ, එතකොට එය සතුටින් නො පිළිගනිද්දී, එහි ගුණ නො කියද්දී, එහි බැසගෙන නො සිටිද්දී, ඔහුගේ තණ්හාව නිරුද්ධ වෙනවා. පින්වත් පුණ්ණ, තණ්හාව නිරුද්ධ වීමෙනුයි දුක නිරුද්ධ වෙන්නේ කියලයි මා කියන්නේ.
සන්ති ච ඛෝ පුණ්ණ, සෝතවිඤ්ඤෙය්‍යා සද්දා ....(පෙ).... ඝානවිඤ්ඤෙය්‍යා ගන්ධා ....(පෙ).... ජිව්හාවිඤ්ඤෙය්‍යා රසා ....(පෙ).... කායවිඤ්ඤෙය්‍යා ඵොට්ඨබ්බා ....(පෙ).... සන්ති ච ඛෝ පුණ්ණ, මනෝවිඤ්ඤෙය්‍යා ධම්මා ඉට්ඨා කන්තා මනාපා පියරූපා කාමූපසංහිතා රජනීයා. තඤ්චේ භික්ඛු නාභිනන්දති නාභිවදති නාජ්ඣෝසාය තිට්ඨති, තස්ස තං අනභිනන්දතෝ අනභිවදතෝ අනජ්ඣෝසාය තිට්ඨතෝ නන්දි නිරුජ්ඣති. නන්දි නිරෝධා දුක්ඛනිරෝධෝ පුණ්ණාති වදාමි.
පින්වත් පුණ්ණ, කනෙන් දැනගත යුතු ශබ්ද තියෙනවා ….(පෙ)…. නාසයෙන් දැනගත යුතු ගඳ සුවඳ තියෙනවා ….(පෙ)…. දිවෙන් දැනගත යුතු රස තියෙනවා ….(පෙ)…. කයෙන් දැනගත යුතු පහස තියෙනවා ….(පෙ)…. පින්වත් පුණ්ණ, මනසින් දැනගත යුතු වූ සිත් ඇදගන්නා, ලස්සන, මනාප, ප්‍රිය ස්වරූප ඇති, කැමැත්ත ඇති කරවන, බැඳීම් හටගන්නා අරමුණු තියෙනවා. ඉතින් භික්ෂුව එය සතුටින් පිළිගන්නේ නෑ. එහි ගුණ කියන්නේ නෑ, එහි බැසගෙන ඉන්නෙත් නෑ, එතකොට එය සතුටින් නො පිළිගනිද්දී, එහි ගුණ නො කියද්දී, එහි බැසගෙන නො සිටිද්දී, ඔහුගේ තණ්හාව නිරුද්ධ වෙනවා. පින්වත් පුණ්ණ, තණ්හාව නිරුද්ධ වීමෙනුයි දුක නිරුද්ධ වෙන්නේ කියලයි මා කියන්නේ.
ඉමිනා ත්වං පුණ්ණ, මයා සංඛිත්තේන ඕවාදේන ඕවදිතෝ කතමස්මිං ජනපදේ විහරිස්සසීති? අත්ථි භන්තේ, සුනාපරන්තෝ නාම ජනපදෝ, තත්ථාහං විහරිස්සාමීති.
චණ්ඩා ඛෝ පුණ්ණ, සුනාපරන්තකා මනුස්සා, ඵරුසා ඛෝ පුණ්ණ, සුනාපරන්තකා මනුස්සා. සචේ ඛෝ ත්වං පුණ්ණ, සුනාපරන්තකා මනුස්සා අක්කෝසිස්සන්ති පරිභාසිස්සන්ති, තත්‍ර තේ පුණ්ණ, කින්ති භවිස්සතීති? සචේ මං භන්තේ, සුනාපරන්තකා මනුස්සා අක්කෝසිස්සන්ති, පරිභාසිස්සන්ති, තත්‍ර මේ ඒවං භවිස්සති, භද්දකා වතිමේ සුනාපරන්තකා මනුස්සා, සුභද්දකා වතිමේ සුනාපරන්තකා මනුස්සා, යං මේ නයිමේ පාණිනා පහාරං දෙන්තීති. ඒවමෙත්ථ භගවා භවිස්සති, ඒවමෙත්ථ සුගත භවිස්සතීති.
“පින්වත් පුණ්ණ, මා විසින් මේ අවවාදයෙන් සංක්ෂිප්තව අවවාද කරපු ඔබ කවර ජනපදයක වාසය කරන්ට ද යන්නේ?” “ස්වාමීනී, සුනාපරන්ත නමින් ජනපදයක් තියෙනවා. මම එහෙ තමයි වාසය කරන්නට යන්නේ.” “පින්වත් පුණ්ණ, ඔය සුනාපරන්තයේ මිනිස්සු ප්‍රචණ්ඩයි. පින්වත් පුණ්ණ, ඔය සුනාපරන්තයේ මිනිස්සු ඵරුෂයි. පින්වත් පුණ්ණ, ඔය සුනාපරන්තයේ මිනිස්සු ඔබට ආක්‍රෝශ කරාවි, පරිභව කරාවි, එතකොට පුණ්ණ, ඔබට කුමක් හිතේවිද?” “ස්වාමීනී, ඉදින් සුනාපරන්තයේ මිනිස්සු මට ආක්‍රෝශ කළෝතින්, පරිභව කළෝතින්, ඒ ගැන මම මේ විදිහටයි හිතන්නේ. යම් කරුණකින් මේ උදවිය මට අතින් පයින් පහර නොදෙත් ද, සැබැවින් ම මේ සුනාපරන්තයේ මිනිස්සු නම් හරි යහපත් නොවැ. සැබැවින් ම මේ සුනාපරන්තයේ මිනිස්සු නම් ඉතාමත් ම යහපත් නොවැ කියලයි. භාග්‍යවතුන් වහන්ස, ඒ ගැන මට හිතෙන්නේ ඔන්න ඔය විදිහටයි. සුගතයන් වහන්ස, ඒ ගැන මට හිතෙන්නේ ඔන්න ඔය විදිහටයි.”
සචේ පන තේ පුණ්ණ, සුනාපරන්තකා මනුස්සා පාණිනා පහාරං දස්සන්ති, තත්‍ර පන තේ පුණ්ණ, කින්ති භවිස්සතීති? සචේ මේ භන්තේ, සුනාපරන්තකා මනුස්සා පාණිනා පහාරං දස්සන්ති තත්‍ර මේ ඒවං භවිස්සති:
“භද්දකා වතිමේ සුනාපරන්තකා මනුස්සා, සුභද්දකා වතිමේ සුනාපරන්තකා මනුස්සා, යං මේ නයිමේ ලෙඩ්ඩුනා පහාරං දෙන්තී”ති. ඒවමෙත්ථ භගවා භවිස්සති, ඒවමෙත්ථ සුගත, භවිස්සතීති.
“පින්වත් පුණ්ණ, ඉතින් සුනාපරන්තයේ ඔය මිනිස්සු ඔබට අතින් පයින් පහර දේවි. එතකොට පුණ්ණ ඔබට කුමක් හිතේවිද?” “ස්වාමීනී, ඉදින් සුනාපරන්තයේ මිනිස්සු මට අතින් පයින් පහර දුන්නොත් ඒ ගැන මම හිතන්නේ මේ විදිහටයි. යම් කරුණකින් මේ උදවිය මට ගල්වලින් පහර නොදෙත් ද, සැබැවින් ම මේ සුනාපරන්තයේ මිනිස්සු නම් හරි යහපත් නොවැ. සැබැවින්ම මේ සුනාපරන්තයේ මිනිස්සු නම් ඉතාමත් ම යහපත් නොවැ කියලයි. භාග්‍යවතුන් වහන්ස, ඒ ගැන මට හිතෙන්නේ ඔන්න ඔය විදිහටයි. සුගතයන් වහන්ස, ඒ ගැන මට හිතෙන්නේ ඔන්න ඔය විදිහටයි.”
සචේ පන තේ පුණ්ණ, සුනාපරන්තකා මනුස්සා ලෙඩ්ඩුනා පහාරං දස්සන්ති, තත්‍ර පන තේ පුණ්ණ, කින්ති භවිස්සතීති? සචේ මේ භන්තේ, සුනාපරන්තකා මනුස්සා ලෙඩ්ඩුනා පහාරං දස්සන්ති, තත්‍ර මේ ඒවං භවිස්සති: “භද්දකා වතිමේ සුනාපරන්තකා මනුස්සා, සුභද්දකා වතිමේ සුනාපරන්තකා මනුස්සා, යං මේ නයිමේ දණ්ඩේන පහාරං දෙන්තී”ති. ඒවමෙත්ථ භගවා භවිස්සති ඒවමෙත්ථ සුගත භවිස්සතීති.
“පින්වත් පුණ්ණ, ඉතින් සුනාපරන්තයේ ඔය මිනිස්සු ඔබට ගල්වලින් පහර දේවි. එතකොට පුණ්ණ ඔබට කුමක් හිතේවිද?” “ස්වාමීනී, ඉදින් සුනාපරන්තයේ මිනිස්සු මට ගල්වලින් පහර දුන්නොත් ඒ ගැන මම හිතන්නේ මේ විදිහටයි. යම් කරුණකින් මේ උදවිය මට දඬුමුගුරින් පහර නොදෙත් ද, සැබැවින් ම මේ සුනාපරන්තයේ මිනිස්සු නම් හරි යහපත් නොවැ. සැබැවින් ම මේ සුනාපරන්තයේ මිනිස්සු නම් ඉතාමත් ම යහපත් නොවැ කියලයි. භාග්‍යවතුන් වහන්ස, ඒ ගැන මට හිතෙන්නේ ඔන්න ඔය විදිහටයි. සුගතයන් වහන්ස, ඒ ගැන මට හිතෙන්නේ ඔන්න ඔය විදිහටයි.”
සචේ පන තේ පුණ්ණ, සුනාපරන්තකා මනුස්සා දණ්ඩේන පහාරං දස්සන්ති, තත්‍ර පන තේ පුණ්ණ, කින්ති භවිස්සතීති? සචේ මේ භන්තේ, සුනාපරන්තකා මනුස්සා දණ්ඩේන පහාරං දස්සන්ති, තත්‍ර මේ ඒවං භවිස්සති: “භද්දකා වතිමේ සුනාපරන්තකා මනුස්සා, සුභද්දකා වතිමේ සුනාපරන්තකා මනුස්සා, යං මේ නයිමේ සත්ථේන පහාරං දෙන්තී”ති. ඒවමෙත්ථ භගවා භවිස්සති, ඒවමෙත්ථ සුගත භවිස්සතීති.
“පින්වත් පුණ්ණ, ඉතින් සුනාපරන්තයේ ඔය මිනිස්සු ඔබට දඬුමුගුරින් පහර දේවි. එතකොට පුණ්ණ ඔබට කුමක් හිතේවිද?” “ස්වාමීනී, ඉදින් සුනාපරන්තයේ මිනිස්සු මට දඬුමුගුරින් පහර දුන්නොත් ඒ ගැන මම හිතන්නේ මේ විදිහටයි. යම් කරුණකින් මේ උදවිය මට ආයුධයෙන් පහර නොදෙත් ද, සැබැවින් ම මේ සුනාපරන්තයේ මිනිස්සු නම් හරි යහපත් නොවැ. සැබැවින් ම මේ සුනාපරන්තයේ මිනිස්සු නම් ඉතාමත් ම යහපත් නොවැ කියලයි. භාග්‍යවතුන් වහන්ස, ඒ ගැන මට හිතෙන්නේ ඔන්න ඔය විදිහටයි. සුගතයන් වහන්ස, ඒ ගැන මට හිතෙන්නේ ඔන්න ඔය විදිහටයි.”
සචේ පන තේ පුණ්ණ, සුනාපරන්තකා මනුස්සා සත්ථේන පහාරං දස්සන්ති, තත්‍ර පන තේ පුණ්ණ කින්ති භවිස්සතීති? සචේ මේ භන්තේ, සුනාපරන්තකා මනුස්සා සත්ථේන පහාරං දස්සන්ති තත්‍ර මේ ඒවං භවිස්සති: “භද්දකා වතිමේ සුනාපරන්තකා මනුස්සා සුභද්දකා වතිමේ සුනාපරන්තකා මනුස්සා, යං මං නයිමේ තිණ්හේන සත්ථේන ජීවිතා වෝරෝපෙන්තීති. ඒවමෙත්ථ භගවා භවිස්සති, ඒවමෙත්ථ සුගත භවිස්සතීති.
“පින්වත් පුණ්ණ, ඉතින් සුනාපරන්තයේ ඔය මිනිස්සු ඔබට ආයුධයෙන් පහර දේවි. එතකොට පුණ්ණ ඔබට කුමක් හිතේවිද?” “ස්වාමීනී, ඉදින් සුනාපරන්තයේ මිනිස්සු මට ආයුධයෙන් පහර දුන්නොත් ඒ ගැන මම හිතන්නේ මේ විදිහටයි. යම් කරුණකින් මේ උදවිය මට තියුණු ආයුධයකින් පහර දී මාව මරණයට පත් නො කරවත් ද, සැබැවින් ම මේ සුනාපරන්තයේ මිනිස්සු නම් හරි යහපත් නොවැ. සැබැවින් ම මේ සුනාපරන්තයේ මිනිස්සු නම් ඉතාමත් ම යහපත් නොවැ කියලයි. භාග්‍යවතුන් වහන්ස, ඒ ගැන මට හිතෙන්නේ ඔන්න ඔය විදිහටයි. සුගතයන් වහන්ස, ඒ ගැන මට හිතෙන්නේ ඔන්න ඔය විදිහටයි.”
සචේ පන ත්වං පුණ්ණ සුනාපරන්තකා මනුස්සා තිණ්හේන සත්ථේන ජීවිතා වෝරෝපෙස්සන්ති, තත්‍ර පන තේ පුණ්ණ, කින්ති භවිස්සතීති? සචේ මං භන්තේ සුනාපරන්තකා මනුස්සා තිණ්හේන සත්ථේන ජීවිතා වෝරෝපෙස්සන්ති, තත්‍ර මේ ඒවං භවිස්සති: “සන්ති ඛෝ තස්ස භගවතෝ සාවකා කායේන ච ජීවිතේන ච අට්ටීයමානා හරායමානා ජිගුච්ඡමානා සත්ථහාරකං පරියේසන්ති, තං මේ ඉදං අපරයිට්ඨමේව සත්ථහාරකං ලද්ධන්ති”. ඒවමෙත්ථ භගවා භවිස්සති, ඒවමෙත්ථ සුගත භවිස්සතීති.
“පින්වත් පුණ්ණ, ඉතින් සුනාපරන්තයේ ඔය මිනිස්සු ඔබට තියුණු ආයුධයකින් පහර දී මරා දමාවි. එතකොට පුණ්ණ ඔබට කුමක් හිතේවිද?” “ස්වාමීනී, ඉදින් සුනාපරන්තයේ මිනිස්සු මට තියුණු ආයුධයකින් පහර දී මරා දැමුවොත්, ඒ ගැන මම හිතන්නේ මේ විදිහටයි. භාග්‍යවතුන් වහන්සේගේ ශ්‍රාවකයෝ ඉන්නවා, කය ගැනත්, ජීවිතය ගැනත් හෙම්බත් වෙලා, ලැජ්ජා වෙලා, පිළිකුල ඇති වෙලා, (දිවි නසා ගැනීමට) ආයුධ පාවිච්චි කරන්නටත් ක්‍රම සොයනවා. ඉතින් මට මේ ආයුධයක් නොසොයාම ආයුධයක් මා කරා ඇවිදින් තියෙනවා. භාග්‍යවතුන් වහන්ස, ඒ ගැන මට හිතෙන්නේ ඔන්න ඔය විදිහටයි. සුගතයන් වහන්ස, ඒ ගැන මට හිතෙන්නේ ඔන්න ඔය විදිහටයි.”
සාධු සාධු පුණ්ණ සක්ඛිස්සසි ඛෝ ත්වං පුණ්ණ ඉමිනා දමූපසමේන සමන්නාගතෝ සුනාපරන්තස්මිං ජනපදේ වත්ථුං. යස්සදානි ත්වං පුණ්ණ කාලං මඤ්ඤසීති.
“සාදු! සාදු! පින්වත් පුණ්ණ, ඔබට ඔය දමනයෙන් සංසිඳීමෙන් යුක්ත වීම නිසා පින්වත් පුණ්ණ, සුනාපරන්ත ජනපදයේ වාසය කරන්නට පුළුවන් ම යි. පින්වත් පුණ්ණ, ඔබ යමකට දැන් සුදුසු කාලය දන්නවා.”
අථ ඛෝ ආයස්මා පුණ්ණෝ භගවතෝ භාසිතං අභිනන්දිත්වා අනුමෝදිත්වා උට්ඨායාසනා භගවන්තං අභිවාදෙත්වා පදක්ඛිණං කත්වා සේනාසනං සංසාමෙත්වා පත්තචීවරං ආදාය යේන සුනාපරන්තෝ ජනපදෝ තේන චාරිකං පක්කමි. අනුපුබ්බේන චාරිකං චරමානෝ යේන සුනාපරන්තෝ ජනපදෝ තදවසරි. තත්‍ර සුදං ආයස්මා පුණ්ණෝ සුනාපරන්තස්මිං ජනපදේ විහරති.
ඉතින් ආයුෂ්මත් පුණ්ණ තෙරුන් භාග්‍යවතුන් වහන්සේ වදාළ දේශනාව සතුටින් පිළිඅරගෙන, සතුටින් අනුමෝදන් වෙලා, අසුනෙන් නැගිට භාග්‍යවතුන් වහන්සේට ආදරයෙන් වැඳ, පැදකුණු කොට, කුටිය අස්පස් කරලා, පාසිවුරුත් රැගෙන සුනාපරන්ත ජනපදයට චාරිකාවේ පිටත් වුණා. පිළිවෙළින් චාරිකාවේ වඩිමින් සුනාපරන්ත ජනපදය යම් තැනක ද එහි වාසය කළා. දැන් ආයුෂ්මත් පුණ්ණ තෙරුන් ඒ සුනාපරන්ත ජනපදයේ තමයි වාසය කරන්නේ.
අථ ඛෝ ආයස්මා පුණ්ණෝ තේනේවන්තරවස්සේන පඤ්චමත්තානි උපාසකසතානි පටිවේදේසි, “තේනේව අන්තරවස්සේන පඤ්චමත්තානි උපාසිකාසතානි පටිවේදේසි. තේනේවන්තරවස්සේන තිස්සෝ විජ්ජා සච්ඡාකාසි. තේනේවන්තරවස්සේන පරිනිබ්බායි.
ඉතින් ආයුෂ්මත් පුණ්ණ තෙරුන් ඒ අවුරුද්ද ඇතුළත දී ම පන්සියයක් පමණ උපාසකවරුන්ට චතුරාර්ය සත්‍ය ධර්මය අවබෝධ කෙරෙව්වා. ඒ අවුරුද්ද ඇතුළත දී ම පන්සියයක් පමණ උපාසිකාවන්ට චතුරාර්ය සත්‍ය ධර්මය අවබෝධ කෙරෙව්වා. ඒ අවුරුද්ද ඇතුළත දී ම ත්‍රිවිද්‍යාවත් (පෙර විසූ ජීවිත දකිනා නුවණ, සත්වයන්ගේ චුතිය උපත දන්නා නුවණ, ආශ්‍රවයන් ක්ෂය කළ බව දන්නා නුවණ) සාක්ෂාත් කළා. ඒ අවුරුද්ද ඇතුළත දී ම පිරිනිවන් පෑවා.
අථ ඛෝ සම්බහුලා භික්ඛූ යේන භගවා තේනුපසංකමිංසු ....(පෙ).... ඒකමන්තං නිසින්නා ඛෝ තේ භික්ඛූ භගවන්තං ඒතදවෝචුං: “යෝ සෝ භන්තේ පුණ්ණෝ නාම කුලපුත්තෝ භගවතා සංඛිත්තේන ඕවාදේන ඕවදිතෝ සෝ කාලකතෝ තස්ස කා ගති? කෝ අභිසම්පරායෝති? පණ්ඩිතෝ භික්ඛවේ, පුණ්ණෝ, කුලපුත්තෝ අහෝසි පච්චපාදි5 ධම්මස්සානු ධම්මං, න ච මං ධම්මාධිකරණං විහේසේසි6 පරිනිබ්බුතෝ භික්ඛවේ පුණ්ණෝ කුලපුත්තෝති.
එතකොට බොහෝ භික්ෂූන් භාග්‍යවතුන් වහන්සේ වැඩසිටි තැනට පැමිණුනා ….(පෙ)…. එකත්පස්ව වාඩි වුණ ඒ භික්ෂූන්, භාග්‍යවතුන් වහන්සේ ගෙන් මෙකරුණ විමසුවා. ස්වාමීනී, භාග්‍යවතුන් වහන්සේ විසින් සංක්ෂිප්තව අවවාදයකින් අවවාද කරපු යම් ඒ පුණ්ණ නම් කුල පුත්‍රයෙක් සිටියා නොවැ. ඔහු කළුරිය කළා. ඔහුගේ ගතිය කුමක්ද? පරලොව ජීවිතය කුමක්ද? පින්වත් මහණෙනි, පුණ්ණ කුල පුත්‍රයා හොඳ නුවණින් යුක්තයි. ධර්මානුකූලව ම ජීවත් වුණා. ධර්මයෙන් ප්‍රශ්න හදාගෙන මාව වෙහෙසට පත් කළේ නෑ. පින්වත් මහණෙනි, පුණ්ණ කුල පුත්‍රයා පිරිනිවන් පෑවා.
සාදු! සාදු!! සාදු!!!
පුණ්ණ සූත්‍රය නිමා විය.
