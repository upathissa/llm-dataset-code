අංගුත්තර නිකාය
පඤ්චක නිපාතෝ
5.4.1.10. දුප්පටිවිනෝදය සුත්තං
5.4.1.10. දුක සේ දුරු කළ යුතු දේ ගැන වදාළ දෙසුම
(සාවත්ථිනිදානං)
සැවැත් නුවර දී ය …..
පඤ්චිමේ භික්ඛවේ උප්පන්නා දුප්පටිවිනෝදයා. කතමේ පඤ්ච:
මහණෙනි, උපන්නා වූ මේ පස් කරුණ දුක සේ දුරු කළ යුත්තේ ය. ඒ කවර පසක් ද යත්;
උප්පන්නෝ රාගෝ දුප්පටිවිනෝදයෝ. උප්පන්නෝ දෝසෝ දුප්පටිවිනෝදයෝ. උප්පන්නෝ මෝහෝ දුප්පටිවිනෝදයෝ. උප්පන්නං පටිභානං දුප්පටිවිනෝදයං. උප්පන්නං ගමිකචිත්තං දුප්පටිවිනෝදයං.
උපන්නා වූ රාගය දුක සේ දුරු කළ යුත්තේ ය. උපන්නා වූ ද්වේෂය දුක සේ දුරු කළ යුත්තේ ය. උපන්නා වූ මෝහය දුක සේ දුරු කළ යුත්තේ ය. උපන්නා වූ ප්‍රතිභානය දුක සේ දුරු කළ යුත්තේ ය. උපන්නා වූ ඇවිදින්නට ආසා කරන සිත දුක සේ දුරු කළ යුත්තේ ය.
ඉමේ ඛෝ භික්ඛවේ පඤ්ච උප්පන්නා දුප්පටිවිනෝදයාති.
මහණෙනි, උපන්නා වූ මේ පස් කරුණ දුක සේ දුරු කළ යුත්තේ ය.
සාදු! සාදු!! සාදු!!!
දුප්පටිවිනෝදය සූත්‍රය නිමා විය.
සද්ධම්මවග්ගෝ පඨමෝ.
පළමුවෙනි සද්ධම්ම වර්ගය අවසන් විය.
තස්සුද්දානං:
එහි පිළිවෙළ උද්දානය යි :
තයෝ සද්ධම්ම නියාමා තයෝ සද්ධම්ම සම්මෝසා
දුක්කථා සාරජ්ජං චේව උදායී දුබ්බිනෝදයේ
සම්මත්තනියාම සූත්‍ර තුන, සද්ධම්ම සම්මෝස සූත්‍ර තුන, දුක්කථා සූත්‍රය, සාරජ්ජ සූත්‍රය, උදායි සූත්‍රය සහ දුප්පටිවිනෝදය සූත්‍රය වශයෙන් මෙහි සූත්‍ර දශයකි.
