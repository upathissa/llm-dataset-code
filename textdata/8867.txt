අංගුත්තර නිකාය
චතුක්ක නිපාතෝ
4.3.5.1. ආභා සුත්තං
4.3.5.1. විහිදෙන එළිය ගැන වදාළ දෙසුම
(සාවත්ථිනිදානං)
සැවැත් නුවර දී ය …….
චතස්සෝ ඉමා භික්ඛවේ ආභා. කතමා චතස්සෝ?
මහණෙනි, මේ විහිදෙන එළි සතරකි. ඒ කවර සතරක් ද යත්;
චන්දාභා, සූරියාභා, අග්ගාභා, පඤ්ඤාභා.
චන්ද්‍රයාගෙන් විහිදෙන එළියකි. සූර්යයාගෙන් විහිදෙන එළියකි. ගින්නෙන් විහිදෙන එළියකි. ප්‍රඥාවෙන් විහිදෙන එළියකි.
ඉමා ඛෝ භික්ඛවේ චතස්සෝ ආභා. ඒතදග්ගං භික්ඛවේ ඉමාසං චතස්සන්නං ආභානං යදිදං පඤ්ඤාභාති.
මහණෙනි, මේ වනාහී විහිදෙන එළි සතර යි. මහණෙනි, මේ විහිදෙන එළි සතරින් ප්‍රඥාවෙන් විහිදෙන්නා වූ යම් එළියක් ඇද්ද එය අග්‍ර වෙයි.
සාදු! සාදු!! සාදු!!!
ආභා සූත්‍රය නිමා විය.
