ඛුද්දක නිකාය
සුත්ත නිපාතෝ
වත්ථු ගාථා
මූලික ගාථාවන්
980.කෝසලානං පුරා රම්මා - ආගමා දක්ඛිණාපථං
ආකිඤ්චඤ්ඤං පත්ථයානෝ - බ්‍රාහ්මණෝ මන්තපාරගූ
රම්‍ය වූ කොසොල් පුරයෙන් - දකුණු පැත්තෙ ගමට පැමිණි
පිවිතුරු ජීවිතය පතන - බමුණෙකි වේදයෙ අගපත්

981.සෝ අස්සකස්ස විසයේ - මූලකස්ස සමාසනේ
වසී ගෝධාවරීකූලේ - උඤ්ඡේන ච ඵලේන ච
අස්සක රජු හටද අයිති - මූලක රජුගෙ සීමාවේ
ගෝධාවරි ගං තීරේ - වාසය කරමින් සිටියේ
දැහැමින් ලද සිව්පසයෙන්

982.තස්සේ ව උපනිස්සාය - ගාමෝ ච විපුලෝ අහූ
තතෝ ජාතේන ආයේන - මහායඤ්ඤමකප්පයි
ඒ අසපුව මුල් කරගෙන - ඇති විය පැතිරුනු ගමක්ද
එ ගමින් ලද සහයෝගෙන් - කෙළේය මහ යාගයක්ද

983.මහායඤ්ඤං යජිත්වාන - පුන පාවිසි අස්සමං
තස්මිං පති පවිට්ඨම්හි - අඤ්ඤෝ ආගඤ්ඡි බ්‍රාහ්මණෝ
අවසන් කොට මහ යාගය - ආයේ අසපුව වෙත යළි
අසපුව වෙත පැමිණි සැණින් - තව බමුණෙක් පැමිණියේය

984.උග්ඝට්ටපාදෝ තසිතෝ - පංකදන්තෝ රජස්සිරෝ
සෝ ච නං උපසංකම්ම - සතානි පඤ්ච යාචති
ගමන් වෙහෙස යුතු පා ඇති - පවසින් පෙළෙනා ගති ඇති
මැලියම් තැවරුන දත් ඇති - දූවිලි තැවරුන හිස ඇති
හේ අවුදින් බමුණා වෙත - ඉල්ලා සිටියේ ඔහුගෙන්
පන්සියයක් රන් කාසිම

985.තමේනං බාවරී දිස්වා - ආසනේන නිමන්තයී
සුඛං ච කුසලං පුච්ඡි - ඉදං වචනමබ්‍රවි
බාවරි තවුසා ඔහු දැක - හිඳින්ට ආසන පුදමින්
සැප පහසුව ගැන අසමින් - යළි මේ කරුණද පැවසී

986.යං ඛෝ මමං දෙය්‍යධම්මං - සබ්බං විස්සජ්ජිතං මයා
අනුජානාහි මේ බ්‍රහ්මේ - නත්ථි පඤ්ච සතානි මේ
දිය යුතු යම් දෙයක් වීද - මා සතු ඒ සියළු දේම
දානෙට පූජා කෙරුවෙමි - අනේ ! බමුණ අදහගන්න
මා ළග නම් නැත්තේමය - පන්සියයක ඔය රන්මිළ

987.සචේ මේ යාචමානස්ස - භවං නානුපදස්සති
සත්තමේ දිවසේ තුයිහං - මුද්ධා ඵලතු සත්තධා
ඉල්ලන්නාවූ මා හට - ඉදින් භවත, නොම දෙයි නම්
අදින් පසුව සත්වන දින - තොපගේ “මුදුනත” කැබලිව
සතකට පිපිරී යේවා!

988.අභිසංඛරිත්වා කුහකෝ - භේරවං සෝ අකිත්තයි
තස්ස තං වචනං සුත්වා - බාවරී දුක්ඛිතෝ අහූ
කුහක බමුණු තෙම මෙලෙසින් - බියගන්වා කළේ සාප
මොහු ගේ බස අදහගත්ත - බාවරි පත් වීය දුකට

989.උස්සුස්සති අනාහාරෝ - සෝකසල්ලසමප්පිතෝ
අථෝපි ඒවං චිත්තස්ස - ඣානේ න රමතී මනෝ
සෝක හුලින් පහර කමින් - කෑම නැතිව හේ වියළෙයි
බාවරි තවුසා ගේ සිත - සෝකෙන් බර වීම නිසා
දැහැන් වඩන්නට නො සිතේ

990. උත්‍රස්තං දුක්ඛිතං දිස්වා - දේවතා අත්ථකාමිනී
බාවරිං උපසංකම්ම - ඉදං වචනමබ්‍රවී
බිය වී මහ දුකට වැටුන - බාවරි තවුසා දැකගත්
සෙත සලසන්නට කැමතිව - ආයේ දෙවියෙක් ඔහු වෙත
මෙ කරුණ පැවසීය ඔහුට

991.න සෝ මුද්ධං පජානාති - කුහකෝ සෝ ධනත්ථිකෝ
මුද්ධනි මුද්ධපාතේ වා - ඤාණං තස්ස න විජ්ජති
නොදනී ඔය බමුණා නම් - ඔබට කිව්ව “මුදුනත” ගැන
කුහකයි හේ ධනය සොයයි - කිසි නුවණක් නැත ඔහු හට

992. භෝතී චරහි ජානාති - තං මේ අක්ඛාහි පුච්ඡිතා
මුද්ධං මුද්ධාධිපාතඤ්ච - තං සුණෝම වචෝ තව
භවතී, දන්නෙද එකරුණ - විමසන මට පවසාලව
මුදුනත් මුදුනේ පැලුමත් - අසා සිටිමු ඔබ ගේ බස

993.අහං පේතං න ජානාමි - ඤාණං එත්ථ න විජ්ජති
මුද්ධං මුද්ධාධිපාතේ වා - ජිනානං හෙත්ථ දස්සනං
අනේ ! මමත් නොදනිමි මෙය - නුවණක් නැත මට මේ ගැන
මුදුනත් මුදුනේ පැලුමත් - ලොව ජයගත් උතුමන්ගේ
දහමක් වේ මය සැබැවින්

994.අථ ඛෝ චරහි ජානාති - අස්මිං පුථුවි මණ්ඩලේ
මුද්ධං මුද්ධාධිපාතං ච - තං මේ අක්ඛාහි දේවතේ
යමෙක් දනී නම් මෙකරුණ - මේ මහපොළොවේ වසනා
මුදුනත් මුදුනේ පැලුමත් - ගැන මට කිව මැන දෙවියනි

995.පුරා කපිලවත්ථුම්හා - නික්ඛන්තෝ ලෝකනායකෝ
අපච්චෝ ඔක්කාකරාජස්ස - සක්‍යපුත්තෝ පභංකරෝ
කිඹුල්වතින් නික්මුණ පෙර - තුන් ලොවටම නායක වූ
‘ඔක්කාක’ නම් රජ පවුළේ - පරම්පරාවෙන් පැමිණුන
මුළු ලොව ආලෝක කරන - ශාක්‍ය පුත්‍රයෙක්මය හේ

996.සෝ හි බ්‍රාහ්මණ සම්බුද්ධෝ - සබ්බධම්මාන පාරගූ
සබ්බාභිඤ්ඤා බලප්පත්තෝ - සබ්බධම්මේසු චක්ඛුමා
සබ්බකම්මක්ඛයංපත්තෝ - විමුත්තෝ උපධික්ඛයා
සියළු අභිඤ්ඤා බලයෙන් - බලවත් වී සිටී ලොවේ
නුවණ තිබේ ඒ මුනිඳුට - ලොවේ සියළු දේ දකින්ට
සියළු කර්ම නිමා කෙරුව - හැම කෙලෙසුන් ගෙවා දැමුව
ඒ මුනිඳුන්මය මේ ලොව - විමුක්තියට පත් උතුමා

997.බුද්ධෝ සෝ භගවා ලෝකේ - ධම්මං දේසේති චක්ඛුමා
තං ත්වං ගන්ත්වාන පුච්ඡස්සු - සෝ තේ තං ව්‍යාකරිස්සති
සදහම් ඇස ලබා ගත්ත - ඒ භගවත් බුදු සමිඳුන්
තුන් ලොවටම දෙසන සේක - අමා නිවන් දෙන සදහම්
ඔබ එතුමන් ළගට ගොසින් - ඔබේ කරුණ ගැන අසන්න
ඒ මුනිඳාණන් ඔබ හට - නිසැකව පිළිතුරු දෙනු ඇත

998.සම්බුද්ධෝති වචෝ සුත්වා - උදග්ගෝ බාවරී අහූ
සෝකස්ස තනුකෝ ආසි - පීතිං ච විපුලං ලභි
‘සම්බුදු’ යන වදන අසා - බාවරි ඔද වැඩී ගියේ
සෝකය අඩු වෙලා ගිහින් - මහත් ප්‍රීතියක් ඇති විය

999.සෝ බාවරී අත්තමනෝ උදග්ගෝ
තං දේවතං පුච්ඡති වේදජාතෝ
කතමම්හි වා ගාමේ නිගමම්හි වා පන
කතමම්හි ජනපදේ ලෝකනාථෝ
යත්ථ ගන්ත්වා නමස්සේමු - සම්බුද්ධං දිපදුත්තමං
ඒ බාවරි බමුණු තෙමේ - සතුටු සිතින් ඔද වැඩෙමින්
හටගත් සොම්නසින් යුතුව - විමසී මෙය දෙවියන්ගෙන්
“කොයි ගමේද වැඩ ඉන්නේ? - කුමන කුඩා නගරයකද?
කොයි පැත්තේ ජනපදයෙද - ඒ උතුමාණන් ඉන්නේ?
තුන්ලොවටම සරණක් වූ - දෙපා සතුන් අතර උතුම්
ඒ සම්බුදු සමිඳුන් වෙත - නමඳිමු ගොස් එහි අපි හැම”

1000.සාවත්ථියං කෝසලමන්දිරේ ජිනෝ
පහූතපඤ්ඤෝ වරභූරිමේධසෝ
සෝ සක්‍යපුත්තෝ විධුරෝ අනාසවෝ
මුද්ධාධිපාතස්ස විදූ නරාසභෝ
මුළු තුන්ලොව දිනා ගත්ත - මහ ප්‍රඥා ලබාගත්ත
උත්තම නුවණක් පැතිරුන - සියළු කෙලෙස් බිම වැතිරුන
මුදුනත් මුදුනේ පැලුමත් - අවබෝධය තුළින්ම දත්
නරයන් හට උත්තම වූ - ශාක්‍ය පුත්‍රයාණෝ
මේ දිනවල වැඩ සිටින්නේ - කොසොල් රටේ සැවැත් නුවර

1001.තතෝ ආමන්තයී සිස්සේ - බ්‍රාහ්මණේ මන්තපාරගේ
ඒථ මානවා අක්ඛිස්සං - සුණාථ වචනං මම
වේදයෙ පරතෙරටම ගිය - බාවරි තවුසා ඉන්පසු
ඇමතී තම සිසු පිරිසට - පැමිණෙව් තරුණයෙනි, ඔබත්
පවසන්නෙම් මම කරුණක් - මා කියනා මේ දෙය ගැන
හොඳින් සවන් යොමා ගනිව්

1002.යස්සේසෝ දුල්ලභෝ ලෝකේ - පාතුභාවෝ අභිණ්හසෝ
ස්වාජ්ජ ලෝකම්හි උප්පන්නෝ - සම්බුද්ධෝ ඉති විස්සුතෝ
ඛිප්පං ගන්ත්වාන සාවත්ථිං - පස්සව්හෝ දිපදුත්තමං
යම් කෙනෙකුගෙ උපත ලොවේ - ඉතාම දුලබව වෙයි නම්
ඒ උතුමා දැන් මෙලොවේ - උතුම් උපත ලබා තිබේ
පැතිරී ඇති සියළු තැනම - ‘සම්මා සම්බුදු’ යන නම
වහා ගොසින් සැවැත් නුවර - දකිව් මෙ නරෝත්තමයා!

1003.කථං චරහි ජානේමු - දිස්වා බුද්ධෝති බ්‍රාහ්මණ
අජානතං නෝ ප්‍රබ්‍රෑහි - යථා ජානේමු තං මයං
බමුණාණෙනි, කොහොමද අපි - එතුමාණන් හඳුනගන්නේ
‘සම්මා සම්බුදුන්ම’ යයි - ඒ ගැන නොම දන්න අපට
එය දැන ගත හැකි විලසට - මැනවින් පහදා දෙනු මැන

1004.ආගතානි හි මන්තේසු - මහාපුරිසලක්ඛණා
ද්වත්තිංසානි ච ව්‍යාඛයාතා - සමන්තා අනුපුබ්බසෝ
ආයේ මය වේද පොතේ - මහාපුරිස්සලකුණු ගැන
එහි පෙන්වන ලදි මැනවින් - දෙතිසක් මහ පුරිස් ලකුණු

1005.යස්සේතේ හොන්ති ගත්තේසු - මහාපුරිසලක්ඛණා
දුවේව තස්ස ගතියෝ - තතියා හි න විජ්ජති
යම්කිසි කෙනෙකුගෙ සිරුරෙහි - ඇති නම් මහ පුරිස් ලකුණු
ඔවුන්ට ගති දෙකක් ම වේ - නැති ම ය තුන්වන ගතියක්

1006.සචේ අගාරං අජ්ඣාවසති - විජෙය්‍ය පඨවිං ඉමං
අදණ්ඩේන අසත්ථේන - ධම්මේන මනුසාසති
ඉදින් ගෙදර සිටියෝතින් - මේ මහ පොළොවත් ජයගෙන
අවි ආයුධ හැම නැති කොට - දැහැමිව රජ කරන්නේය

1007.සචේ ච සෝ පබ්බජති - අගාරා අනගාරියං
විවත්තච්ඡද්දෝ සම්බුද්ධෝ - අරහා භවති අනුත්තරෝ
ඉදින් පැවිදි වේ නම් හේ - නික්මී අනගාරික වී
සියළුම කෙළෙසුන් දුරුකොට - ලොවේ පරම උත්තම වූ
අරහත් සම්මා සම්බුදු - කෙනෙක් බවට පත්වේ ම ය

1008.ජාතිං ගොත්තඤ්ච ලක්ඛණං - මන්තේ සිස්සේ පුනාපරේ
මුද්ධං මුද්ධාධිපාතඤ්ච - මනසායේව පුච්ඡථ
එතුමන් වෙත ගොස් පළමුව - මගෙ ජාතිය, ගෝත්‍රයද
මට ඇති මහ පුරිස් ලකුණු - මා දන්නා වේදය ගැන
මාගේ සිසු පිරිස ගැනත් - මුදුනත් මුදුනේ පැලුමත්
සිතින් ම විමසා සිටින්න

1009.අනාවරණදස්සාවි - යදි බුද්ධෝ භවිස්සති
මනසා පුච්ඡිතේ පඤ්හේ - වාචාය විස්සජෙස්සති
වැටහීමට බාධා නැති - සම්මා සම්බුදු නම් හේ
මනසින් අසනා පැනයට - පිළිතුරු දෙයි වචනයෙන්ම

1010.බාවරිස්ස වචෝ සුත්වා - සිස්සා සෝළස බ්‍රාහ්මණා
අජිතෝ තිස්සමෙත්තෙය්‍යෝ - පුණ්ණකෝ අථ මෙත්තගු
බාවරි ගේ බස පිළිගෙන - සොළොසක් වූ බමුණු පිරිස
අජිත තිස්ස මෙත්තෙය්‍යද - පුණ්ණක සමඟින් මෙත්තගු

1011.ධෝතකෝ උපසීවෝ ච - නන්දෝ ච අථ හේමකෝ
තෝදෙය්‍යකප්පා දුභයෝ - ජතුකණ්ණී ච පණ්ඩිතෝ
ධෝතක හා උපසීවද - නන්ද සමඟ හේමකයන්
දෙදෙනෙකි තෝදෙය්‍ය කප්ප - පණ්ඩිත වේ ජතුකණ්ණී

1012.භද්‍රාවුධෝ උදයෝ ච - පෝසාලෝ චාපි බ්‍රාහ්මණෝ
මෝඝරාජා ච මේධාවී - පිංගියෝ ච මහාඉසී
භද්‍රාවුධ හා උදය ද - බමුණෙකි පෝසාලයන්ද
නැණවත් වූ මෝඝරාජ - පිංගිය මහ ඉසිද සමඟ

1013.පච්චේකගණිනෝ සබ්බේ -සබ්බලෝකස්ස විස්සුතා
ඣායී ඣානරතා ධීරා - පුබ්බවාසනවාසිතා
හැම දෙනාට වෙන වෙනමද - සිටිත් සිසුන් පිරිවර ගණ
ලොව හැම තැන මේ අය ගැන - පැතිරී පවතී යහගුණ
සමාධිගත සිතින් යුතුව - සමාධියේ ඇලී වසන
දියුණු කරන නුවණින් යුතු - පෙර පින් මහිමෙන් යුතුමය

1014.බාවරිං අභිවාදෙත්වා - කත්වා ච නං පදක්ඛිණං
ජටාජිනධරා සබ්බේ - පක්කාමුං උත්තරාමුඛා
බාවරි තවුසා වෙත ගොස් - නමැද ඔහුව පැදකුණු කොට
දරමින් ඒ සියළු දෙනම - ජටා හා අඳුන් දිවිසම්
උතුරු දිශාවට යොමුවී - නික්ම ගියෝ අසපුවෙන් ද

1015.මූලකස්ස පතිට්ඨානං - පුරිමං මාහිස්සතිං තදා
උජ්ජේනිඤ්චාපි ගෝනද්ධං - වේදිසං වනසව්හයං
මූලකයන් ගෙ පතිට්ඨාන - එතැනින් පෙරදිග මාහිස්සති
උදේනි, ගෝනද්ධ පුරය - වනයෙන් සැදි වේදිසාව

1016.කෝසම්බිං චාපි සාකේතං - සාවත්ථිං ච පුරුත්තමං
සේතව්‍යං කපිලං වත්ථුං - කුසිනාරඤ්ච මන්දිරං
කොසඹෑ, සාකේත නුවර - එතැනින් සාවස්ථි නුවර
සේතව්‍ය ද, කපිලවස්තු - හා එතැනින් කුසිනාරා

1017.පාවං ච භෝග නගරං - වේසාලිං මාගධං පුරං
පාසාණකං චේතියං ච - රමණීයං මනෝරමං
පාවා පුර, භෝග නුවර - වෛශාලී මහනුවරද
මගධ රටේ අගනගරය - වූ රජගහ නගරයටද
සිත්කළු වූ සුරම්‍ය වූ - පාසාණ චේතිය වෙතටද

1018.තසිතෝ වුදකං සීතං - මහාලාභං ව වාණිජෝ
ඡායං ඝම්මාභිතත්තෝව - තුරිත පබ්බතමාරුහුං
පිපාසිතව සිටි කෙනෙකුට - සිහිල් දියක් ලද විලසට
ගණුදෙනු කළ වෙළෙන්දෙකුට - මහත් ලාභයක් විලසට
ගිමනින් තැවෙනා කෙනෙකුට - සෙවනක් සැලසුන විලසට
සතුටු සිතින් ඉක්මන් වී - නැග ගත්තෝම ය පව්වට

1019.භගවා තම්හි සමයේ - භික්ඛුසංඝපුරක්ඛතෝ
භික්ඛූනං ධම්මං දේසේති - සීහෝව නදතී වනේ
ඒ වෙලාවෙ බුදු සමිඳුන් - සඟ පිරිස ද පෙරටු කරන්
දෙසන සේක සිරි සදහම්
වනයේ නාදය පතුරන - සිංහ රාජයෙක් විලසින

1020.අජිතෝ අද්දස සම්බුද්ධං - සතරංසිව භානුමං
චන්දං යථා පණ්ණරසේ - පරිපූරිං උපාගතං
අජිත තෙමේ දුටුවේ ම ය - ඒ භගවත් සමිඳාණන්
රැස් ධාරා පැතිරී යන - සූරිය මඬලක් විලසින්
පොහොය දාට අහස් කුසේ - නැගී පොළොව එළිය කරන
සොළොස් කලාවෙන් සපිරුන - පුන් සඳ මඬලක් විලසින

1021.අථස්ස ගත්තේ දිස්වාන - පරිපූරං ච ව්‍යඤ්ජනං
ඒකමන්තං ඨිතෝ හට්ඨෝ - මනෝපඤ්හේ අපුච්ඡථ
එකල්හි ඒ අජිත තවුස් - සමිඳුන් ගේ පින් සිරුරෙහි
මහාපුරිස් සලකුණු දැක - සතුටට පත් සිතින් යුතුව
එකත්පස්ව සිටිමින් හේ - සිතින් ම මේ ප්‍රශ්න ඇසී

1022.ආදිස්ස ජම්මනං බ්‍රෑහි - ගොත්තං බ්‍රෑහි සලක්ඛණං
මන්තේසු පාරමිං බ්‍රෑහි - කති වාචේති බ්‍රාහ්මණෝ
පවසනු මැන සමිඳාණනි - අප ආචාරින් ගෙ උපත
ගෝත්‍රයද පුරිස් ලකුණු - ඔහු ගේ සිරුරේ පවතින
වේදයේ පිරිපුන් දැනුමත් - කොපමණ සිසු පිරිසක් හට
උගන්වයිද එතුමාණන් - කියාදෙන්න මුනිඳුනි මට

1023.වීසංවස්සසතං ආයු - සෝ ච ගොත්තේන බාවරී
තීණස්ස ලක්ඛණා ගත්තේ - තිණ්ණං වේදාන පාරගූ
(භාග්‍යවතුන් වහන්සේ)
එක් සිය විසි වයසක් වේ - එතුමා දැන් ගෙවන වසර
ගෝත්‍රයෙන් නම් හෙතෙමේ - බාවරි යයි පවසන්නේ
එතුමා ගේ ශරීරයේ - තුනක් වේය පුරිස් ලකුණු
තුන් වේදේ පරතෙරට ම - ගිය දැනුමක් ඇත ඔහු හට

1024.ලක්ඛණේ ඉතිහාසේ ච - සනිඝණ්ඩුසකේටුභේ
පඤ්ච සතානි වාචේති - සධම්මේ පාරමිං ගතෝ
මහා පුරිස් සලකුණු හා - ඉතිහාසය ගැනත් සමඟ
යන්ත්‍ර මන්ත්‍ර විවරණ හා - පුද පූජා විධිත් සමඟ
ඒ බමුණා තම දහමේ - පරතෙරට ම පත් වීමෙන්
සිසු දරුවන් පන්සියකට - පුරුදු කරයි ඒ දහම ම

1025.ලක්ඛණානං පවිචයං - බාවරිස්ස නරුත්තම
තණ්හච්ඡිද පකාසේහි - මා නෝ කංඛායිතං අහූ
(අජිත)
සියළුම තණ්හා සිඳ හළ - නරෝත්තම මුනිඳාණනි
බාවරි බමුණාගේ සිරුරෙ - පවතින මහ පුරිස් ලකුණු
විස්තර ලෙස ඇති විලසට - දෙන්න අපට පහදා එය
මේ පවසන කරුණ ගැන ද - අපට නොවේවා සැකයක්

1026.මුඛං ජිව්හාය ඡාදේති - උණ්ණස්ස භමුකන්තරේ
කෝසෝහිතං වත්ථගුයිහං - ඒවං ජානාහි මාණව
(භාග්‍යවතුන් වහන්සේ)
දිවෙන් වසන්නට පුළුවනි - මුහුණද ඒ බමුණාගේ
දෙ බැම අතර ය තිබෙන්නෙ - ඌර්ණ රෝමය නළලේ
කොපුවක් තුළ බහලූ සේ - පවතී රහසඟ ඔහු ගේ
මෙලෙසින් දැන ගන්න අජිත - ඔබ දැන් විමසූ එකරුණ

1027.පුච්ඡං හි කිඤ්චි අසුණන්තෝ - සුත්වා පඤ්හේ වියාකතේ
විචින්තේති ජනෝ සබ්බෝ - වේදජාතෝ කතඤ්ජලී
පැන අසනා කෙනෙකු නොමැත - කාටවත් ම දැක ගන්නට
නමුත් ප්‍රශ්න විසඳනු නම් - අසන්නට ලැබේ සැමටම
වැඳගෙන සොම්නස් සිතකින්-සිතුවෝ මෙලෙසින් සැමදෙන

1028.කෝ නු දේවේ ව බ්‍රහ්මා වා - ඉන්දෝ වාපි සුජම්පති
මනසා පුච්ඡිතේ පඤ්හේ - තමේනං පටිභාසති
දෙවි කෙනෙක් ද? මහ බඹෙක් ද? සුජම්පතී වූ ඉන්ද්‍ර ද?
කවරෙක් දෝ මේ විලසින් - සිතින් ප්‍රශ්න විමසන්නේ?
කාටද මෙ ලෙසින් අසන්ට - මෙවැනි ප්‍රශ්න වැටහෙන්නේ?

1029.මුද්ධං මුද්ධාධිපාතඤ්ච - බාවරී පරිපුච්ඡති
තං ව්‍යාකරෝහි භගවා - කංඛං විනය නෝ ඉසේ
(අජිත)
මුදුනත් මුදුනේ පැලුමත් - බාවරි බමුණා විමසයි
භගවත් මුනිඳාණනි එය - පවසාලනු මැනවි අපට
මහා ඉසිවර මුනිඳාණනි - දුරලනු මැන අපේ සැකය

1030.අවිජ්ජා මුද්ධාති ජානාහි - විජ්ජා මුද්ධාධිපාතිනී
සද්ධා සති සමාධීහි - ඡන්දවිරියේන සංයුතා
(භාග්‍යවතුන් වහන්සේ)
“මුදුන” අවිදු අඳුර වේය - “මුදුනේ පැලුමය” කියන්නෙ
විද්‍යාව ඇති කරගෙන - අවිදු අඳුර වැනසීමය
සැදැහැ සිතින් හොඳ සිහියෙන් - සමාධියෙන්, වීරියෙන්ද
කුසල් දහම් ගැන කැමැත්ත - මෙයින් යුතුය එ “විද්‍යාව”

1031.තතෝ වේදේන මහතා - සන්ථමහිත්වාන මාණවෝ
ඒකංසං අජිනං කත්වා - පාදේසු සිරසා පති
මහත් සතුටකට පත් වුන - අජිත තරුණයා එතැනම
අඳුන් දිවි සමද මැනවින් - ඒකාංශ කොට පොරවා
සමිඳු ගෙ සිරිපතුල් අසල - වැඳගෙන වැටුනේය මෙලෙස

1032.බාවරි බ්‍රාහ්මණෝ භෝතෝ - සහසිස්සේහි මාරිස
උදග්ගචිත්තෝ සුමනෝ - පාදේ වන්දති චක්ඛුම
භාග්‍යවත් නිදුකාණනි - සදහම් ඇස් ඇතියාණනි
බාවරි බමුණා ඇතුළුව - ඔහු ගේ සිසු පිරිස සමඟ
වඳිති ඔබේ පාද පද්ම - සතුටින් ඔද වැඩුණු සිතින්

1033.සුඛිතෝ බාවරී හෝතු - සහසිස්සේහි බ්‍රාහ්මණෝ
ත්වඤ්චාපි සුඛිතෝ හෝහි - චිරං ජීවාහි මාණව
(භාග්‍යවතුන් වහන්සේ)
සිසු පිරිවර හා සමඟින් - බාවරි නම් ඒ බමුණා
සැපයට පත් වේවා!
මානවකය ඔබත් මෙසේ - සැපවත් වේවා!
ලබාගන්න දිගාසිරි ද

1034.බාවරිස්ස ව තුයිහං වා - සබ්බේසං සබ්බසංසයං
කතාවකාසා පුච්ඡව්හෝ - යං කිඤ්චි මනසිච්ඡථ
බාවරි බමුණා ගේ හෝ - ඔබගේ ඔය පිරිසේ හෝ
සියළුම සැකතැන් ඇත්නම් - යමක් අසන්නට රුචි නම්
ඒ හැම ගැන අසා ගන්ට - අවසර ඇත හැම දෙනාට

1035.සම්බුද්ධේන කතෝකාසෝ - නිසීදීත්වාන පඤ්ජලී
අජිතෝ පඨමං පඤ්හං - තත්ථ පුච්ඡි තථාගතං
බුදු සමිඳුන් විසින් දුන්න - අවසරය ද පිළිඅරගෙන
අජිත මානවක පළමුව - නමස්කාර කොට හිඳිමින්
මුනිඳු තථාගතයන්ගෙන් - විමසන්නට වීය ප්‍රශ්න

වත්ථු ගාථා නිට්ඨිතා.
මූලික ගාථාවන් නිමා විය.
