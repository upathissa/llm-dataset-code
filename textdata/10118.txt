අංගුත්තර නිකාය
දසක නිපාතෝ
10.2.5.9. උපාලි සුත්තං
10.2.5.9. උපාලි තෙරුන්ට වදාළ දෙසුම
අථ ඛෝ ආයස්මා උපාලි යේන භගවා තේනුපසංකමි. උපසංකමිත්වා භගවන්තං අභිවාදෙත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා උපාලි භගවන්තං ඒතදවෝච: ඉච්ඡාමහං භන්තේ අරඤ්ඤේ වනපත්ථානි පන්තානි සේනාසනානි පටිසේවිතුන්ති.
එකල්හී ආයුෂ්මත් උපාලි තෙරණුවෝ භාග්‍යවතුන් වහන්සේ යම් තැනක වැඩසිටි සේක් ද, එතැනට පැමිණියහ. පැමිණ භාග්‍යවතුන් වහන්සේට සකසා වන්දනා කොට එකත්පස්ව හිඳගත්හ. එකත්පස් ව හුන් ආයුෂ්මත් උපාලි තෙරණුවෝ භාග්‍යවතුන් වහන්සේට මෙය සැළකළහ.
“ස්වාමීනී, මම් ආරණ්‍ය, වනාන්තර ආදී ඈත ගැඹුරු වනයෙහි ඇති සේනාසනයක වාසය කරන්නට කැමති වෙමි.”
දුරභිසම්භවානි ඛෝ උපාලි අරඤ්ඤේ වනපත්ථානි පන්තානි සේනාසනානි, දුක්කරං පවිවේකං දුරභිරමං ඒකත්තේ හරන්ති මඤ්ඤේ මනෝ වනානි සමාධිං අලභමානස්ස භික්ඛුනෝ. යේ ඛෝ උපාලි ඒවං වදෙය්‍ය: ‘අහං සමාධිං අලභමානෝ අරඤ්ඤේ වනපත්ථානි පන්තානි සේනාසනානි පටිසේවිස්සා මි’ති. තස්සේතං පාටිකංඛං සංසීදිස්සති වා උප්පිලවිස්සතිවා.
“උපාලි, ආරණ්‍ය, වනාන්තර ආදී ඈත ගැඹුරු වනයෙහි ඇති සෙනසුනෙහි සිත ඇලවීම දුෂ්කර ය. හුදෙකලා විවේකය ද දුෂ්කර ය. එහි සිත් අලවා වාසය කිරීම ද දුෂ්කර ය. සමාධිය නොලැබ වනයෙහි සිටින භික්ෂුවගේ සිත එකඟ වෙත් ම ඒ වනය විසින් එය පැහැර ගනී යැයි හැඟේ. උපාලි, යමෙක් මෙසේ කියයි නම්, ‘මම සමාධිය නොලබන්නෙම් ආරණ්‍ය, වනාන්තර ආදී ඈත ගැඹුරු වනයෙහි සෙනසුනක වාසය කරමි’ යි. ඔහු මෙය කැමති විය යුත්තේ ය. එනම්, ගිලෙන්නේ ය හෝ ඉල්පෙන්නේ ය හෝ යන කරුණයි.
සෙය්‍යථාපි උපාලි මහා උදකරහදෝ, අථ ආගච්ඡෙය්‍ය හත්ථිනාගෝ සත්තරතනෝ වා අට්ඨරතනෝ වා. තස්ස ඒවමස්ස: ‘යන්නූනාහං ඉමං උදකරහදං ඕගාහෙත්වා කණ්ණසන්ධෝපිකම්පි ඛිඩ්ඩං කීළෙය්‍යං, පිට්ඨිසන්ධෝපිකම්පි ඛිඩ්ඩං කීළෙය්‍යං. කණ්ණසන්ධෝපිකම්පි ඛිඩ්ඩං කීළිත්වා පිට්ඨිසන්ධෝපිකම්පි ඛිඩ්ඩං කීළිත්වා නහාත්වා ච පිවිත්වා ච පච්චුත්තරිත්වා යේන කාමං පක්ඛමෙය්‍ය’න්ති. සෝ උදකරහදං ඕගාහෙත්වා කණ්ණසන්ධෝපිකම්පි ඛිඩ්ඩං කීළෙය්‍ය. පිට්ඨිසන්ධෝපිකම්පි ඛිඩ්ඩං කීළෙය්‍ය. කණ්ණසන්ධෝපිකම්පි ඛිඩ්ඩං කීළිත්වා පිට්ඨිසන්ධෝපිකම්පි ඛිඩ්ඩං කීළිත්වා නහාත්වා ච පිවිත්වා ච පච්චුත්තරිත්වා යේන කාමං පක්කමෙය්‍ය. තං කිස්සහේතු: මහාහුපාලි අත්තභාවෝ ගම්භීරේ ගාධං වින්දති,
උපාලි, එය මෙබඳු දෙයකි. යම් සේ මහා දිය විලක් ඇද්ද, එකල සත් රියන් වේවා, අට රියන් වේවා මහා හස්තිරාජයෙක් එතනට එයි. එවිට ඔහුට මෙසේ සිතෙයි. ‘මම් මේ දිය විලට බැස කන් සෝදන ක්‍රීඩාවෙනුත් ක්‍රීඩා කරන්නෙම් නම්, පිට සෝදන ක්‍රීඩාවෙනුත් ක්‍රීඩා කරන්නෙම් නම් අගනේ ය. කන් සෝදන ක්‍රීඩාවෙනුත් ක්‍රීඩා කොට, පිට සෝදන ක්‍රීඩාවෙනුත් ක්‍රීඩා කොට, ස්නානය ද කොට, පැන් පානය ද කොට ගොඩට නැගී කැමති තැනක යන්නේ නම් අගනේ ය’ යි. ඉක්බිති හේ ඒ දිය විලට බැස කන් සෝදන ක්‍රීඩාවෙන් ක්‍රීඩා කරන්නේ ය. පිට සෝදන ක්‍රීඩාවෙන් ක්‍රීඩා කරන්නේ ය. කන් සෝදන ක්‍රීඩාවෙනුත් ක්‍රීඩා කොට, පිට සෝදන ක්‍රීඩාවෙනුත් ක්‍රීඩා කොට, ස්නානය ද කොට, පැන් පානය ද කොට ගොඩට නැගී කැමති තැනක යන්නේ ය. එයට හේතුව කුමක්ද? උපාලි, ඔහු විශාල සතෙකි. ඒ ගැඹුරු දියෙහි ප්‍රතිෂ්ඨාවක් ඇත්තේ ය.
අථ ආගච්ඡෙය්‍ය සසෝ වා බිළාරෝ වා. තස්ස ඒව මස්ස: කෝ චාහං, කෝ ච හත්ථිනාගෝ? යන්නූනාහං ඉමං උදකරහදං ඕගාහෙත්වා කණ්ණසන්ධෝපිකම්පි ඛිඩ්ඩං කීළෙය්‍යං පිට්ඨිසන්ධෝපිකම්පි ඛිඩ්ඩං කීළෙය්‍යං කණ්ණසන්ධෝපිකම්පි ඛිඩ්ඩං කීළිත්වා පිට්ඨිසන්ධෝපිකම්පි ඛිඩ්ඩං කීළිත්වා නහාත්වා ච පිවිත්වා ච පච්චුත්තරිත්වා යේන කාමං පක්කමෙය්‍යන්ති. සෝතං උදකරහදං සහසා අප්පටිසංඛාය පක්ඛන්දෙය්‍ය.
තස්සේතං පාටිකංඛං සංසීදිස්සති වා උප්පිලවිස්සති වා තං කිස්සහේතු: පරිත්තෝ හුපාලි අත්තභාවෝ ගම්භීරේ ගාධං න වින්දති. ඒවමේව ඛෝ උපාලි යෝ ඒවං වදෙය්‍ය: අහං සමාධිං අලභමානෝ අරඤ්ඤේ වනපත්ථානි පත්තානි සේනාසනානි පටිසේවිස්සාමී ති. තස්සේතං පාටිකංඛං, සංසීදිස්සති වා උප්පිලවිස්සති වා.
ඉක්බිති හාවෙක් හෝ බළලෙක් හෝ එන්නේ ය. ඔහුට ද මෙසේ සිතෙයි. ‘මම කවුද? හස්තිරාජයා කවුද? මම ද මේ දිය විලට බැස කන් සෝදන ක්‍රීඩාවෙනුත් ක්‍රීඩා කරන්නෙම් නම්, පිට සෝදන ක්‍රීඩාවෙනුත් ක්‍රීඩා කරන්නෙම් නම් අගනේ ය. කන් සෝදන ක්‍රීඩාවෙනුත් ක්‍රීඩා කොට, පිට සෝදන ක්‍රීඩාවෙනුත් ක්‍රීඩා කොට, ස්නානය ද කොට, පැන් පානය ද කොට ගොඩට නැගී කැමති තැනක යන්නේ නම් අගනේ ය’ යි. ඉක්බිති හේ නුවණින් නොවිමසා ඒ මහා දිය විලට සැහැසි ලෙස පනින්නේ ය. ගිලෙන්නේ ය හෝ ඉල්පෙන්නේ ය හෝ යන කරුණ ඔහු කැමති විය යුත්තේ ය. එයට හේතුව කුමක්ද? උපාලි, ඒ සැහැල්ලු වූ ශරීරය ගැඹුරෙහි පිහිටක් නොලබයි.
එසෙයින් ම උපාලි, යමෙක් මෙසේ පවසයි නම්, ‘මම සමාධිය නොලබන්නෙම් ආරණ්‍ය, වනාන්තර ආදී ඈත ගැඹුරු වනයෙහි සෙනසුනක වාසය කරමි’ යි. ඔහු මෙය කැමති විය යුත්තේ ය. එනම්, ගිලෙන්නේ ය හෝ ඉල්පෙන්නේ ය හෝ යන කරුණයි.
සෙය්‍යථාපි උපාලි දහරෝ කුමාරෝ මන්දෝ උත්තානසෙය්‍යකෝ සකේන මුත්තකරීසේන කීළති, තං කිං මඤ්ඤසි උපාලි, නන්වායං කේවලා පරිපූරා බාලඛිඩ්ඩාති? ඒවං භන්තේ.
උපාලි, එය මෙබඳු දෙයකි. සිඟිති බොළඳ ළදරුවෙක් උඩුඅතට සයනය කරන්නේ, ස්වකීය මළමූත්‍රායෙන් ක්‍රීඩා කරයි නම්, උපාලි, ඒ ගැන කුමක් සිතහි ද? එය හැම අතින් ම පිරිපුන් බාල ක්‍රීඩායෙක් නොවෙයි ද?” “එසේ ය, ස්වාමීනී.”
ස ඛෝ සෝ උපාලි කුමාරෝ අපරේන සමයේන වුද්ධිමන්වාය ඉන්ද්‍රියානං පරිපාකමන්වාය යානි තානි කුමාරකානං කීළාපනකානි භවන්ති. සෙය්‍යථීදං: වංකකං, ඝටිකං, මොක්ඛචිකං, චිංගුලකං පත්තාළ්හකං, රථකං ධනුකං, තේහි කීළති. තං කිං මඤ්ඤසි උපාලි. නන්වායං ඛිඩ්ඩා පුරිමාය ඛිඩ්ඩාය අභික්කන්තතරා ච පණීතතරා චාති? ඒවං භන්තේ.
“උපාලි, ඒ දරු තෙම පසු කාලයක සිරුර වැඩී ඉන්ද්‍රියයන් මෝරා යෑමෙන් කුඩා දරුවන්ගේ යම් මේ කෙළිබඩු වෙත් ද, එනම්; කුඩා කෙළි නගුල්, කෙළි දඬු, පිනුම් ගැසීම්, හුළං පෙති, කොළ නැලි, කුඩා ක්‍රීඩා රථ, කුඩා දුනු ඊතල ආදියෙන් ක්‍රීඩා කරයි. උපාලි, මේ ගැන කුමක් සිතහි ද? මේ ක්‍රීඩාවන් පළමු ක්‍රීඩාවට වඩා සිත්කළු හා ප්‍රණීත නොවෙයි ද?” එසේ ය, ස්වාමීනී.”
සඛෝ සෝ උපාලි කුමාරෝ අපරේන සමයේන වුද්ධිමන්වාය ඉන්ද්‍රියානං පරිපාකමන්වාය පඤ්චහි කාමගුණේහි සමප්පිතෝ සමංගිභූතෝ පරිචාරේති චක්ඛුවිඤ්ඤෙය්‍යේහි රූපේහි ඉට්ඨේහි කන්තේහි මනාපේහි පියරූපේහි කාමූපසංහිතේහි රජනීයේහි, සෝතවිඤ්ඤෙය්‍යේහි සද්දේහි, ඝානවිඤ්ඤෙය්‍යේහි ගන්ධේහි, ජිව්හාවිඤ්ඤෙය්‍යේහි රසේහි, කාය විඤ්ඤෙය්‍යේහි ඵොට්ඨබ්බේහි ඉට්ඨේහි කන්තේහි මනාපේහි පිය රූපේහි කාමූපසංහිතේහි රජනීයේහි, තං කිං මඤ්ඤසි උපාලි, නන්වායං ඛිඩ්ඩා පුරිමාහි ඛිඩ්ඩාහි අභික්කන්තතරා ච පණීතතරා චාති?
ඒවං භන්තේ.
“උපාලි, ඒ දරු තෙම තවත් පසු කාලයක තවදුරටත් සිරුර වැඩී ඉන්ද්‍රියයන් මෝරා යාමෙන් පංච කාම ගුණයෙන් සතුටු වෙමින් එය පිරිවරා වාසය කරයි. එනම්, සිතට ප්‍රිය වූ, කාන්ත වූ, මනාප වූ, ප්‍රිය ස්වභාව ඇති, කැමැත්ත ඇති වෙන, කෙලෙස් ඇතිවෙන ඇසින් දක්නා රූපයන්ගෙන් සතුටු වෙයි. කනෙන් අසනා ශබ්දයන්ගෙන් සතුටු වෙයි. නාසයට දැනෙන ගඳසුවඳින් සතුටු වෙයි. දිවට දැනෙන රසයෙන් සතුටු වෙයි. සිතට ප්‍රිය වූ, කාන්ත වූ, මනාප වූ, ප්‍රිය ස්වභාව ඇති, කැමැත්ත ඇති වෙන, කෙලෙස් ඇතිවෙන කයට දැනෙනා පහසින් සතුටු වෙයි. උපාලි, මේ ගැන කුමක් සිතහි ද? මෙම ක්‍රීඩාව පළමු ක්‍රීඩාවන්ට වඩා සොඳුරු වූයේ ත්, ප්‍රණීත වූයේ ත් නොවෙයි ද?” “එසේ ය, ස්වාමීනී”
ඉධං ඛෝ පන වෝ උපාලි තථාගතෝ ලෝකේ උප්පජ්ජති අරහං සම්මාසම්බුද්ධෝ විජ්ජාචරණසම්පන්නෝ සුගතෝ ලෝකවිදූ අනුත්තරෝ පුරිසදම්මසාරථී සත්ථා දේවමනුස්සානං බුද්ධෝ භගවා: සෝ ඉමං ලෝකං සදේවකං සමාරකං සබ්‍රහ්මකං සස්සමණබ්‍රාහ්මණිං පජං සදේවමනුස්සං සයං අභිඤ්ඤා සච්ඡිකත්වා පවේදේති. සෝ ධම්මං දේසේති ආදිකල්‍යාණං මජ්ඣේකල්‍යාණං පරියෝසානකල්‍යාණං සාත්ථං සබ්‍යඤ්ජනං කේවල පරිපුණ්ණං පරිශුද්ධං බ්‍රහ්මචරියං පකාසේති. තං ධම්මං සුණාති ගහපති පුත්තෝ වා අඤ්ඤතරස්මිං වා කුලේ පච්චාජාතෝ සෝ තං ධම්මං සුත්වා තථාගතේ සද්ධං පටිලභති, සෝ තේන සද්ධාපටිලාභේන සමන්නාගතෝ ඉතිපටිසංචික්ඛති: සම්බාධෝ ඝරාවාසෝ රජාපථෝ, අබ්භෝකාසෝ පබ්බජ්ජා. නයිදං සුකරං අගාරං අජ්ඣාවසතා ඒකන්තපරිපුණ්ණං ඒකන්ත පරිසුද්ධං සංඛලිඛිතං බ්‍රහ්මචරියං චරිතුං. යන්නූනාහං කේසමස්සුං ඕහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජෙය්‍යන්ති. සෝ අපරේන සමයේන අප්පං වා භෝගක්ඛන්ධං පහාය මහන්තං වා භෝගක්ඛන්ධං පහාය අප්පං වා ඤාතිපරිවට්ටං පහාය මහන්තං වා ඤාතිපරිවට්ටං පහාය කේසමස්සුං ඕහාරෙත්වා කාසායානි වත්ථානි අච්ඡාදෙත්වා අගාරස්මා අනගාරියං පබ්බජති.
“උපාලි, මෙහිලා තථාගත තෙමේ ලොවෙහි උපදින්නේ ය. ඒ තථාගතයෝ අරහත්යහ. සම්මා සම්බුද්ධයහ. විජ්ජාචරණ සම්පන්නයහ. සුගතයහ. ලෝකවිදූයහ. අනුත්තරෝ පුරිසදම්ම සාරථීයහ. දෙව් මිනිස්නට ශාස්තෘහු ය. බුද්ධයහ. භගවත්යහ. ඒ තථාගත තෙමේ දෙවියන් සහිත, බඹුන් සහිත, මරුන් සහිත, ශ්‍රමණ බමුණන් සහිත, දෙව්මිනිස් ප්‍රජාවෙන් යුතු ලෝකයෙහි තම විශිෂ්ට ඥානයෙන් අත්දුටු ධර්මය පවසයි. ඒ තථාගත තෙමේ මුල මැද අග කලණ වූ, අර්ථ සහිත වූ, ව්‍යංජන සහිත වූ ධර්මය දේශනා කරයි. සියළු අයුරින් පිරිපුන් පිරිසිදු නිවන් මග පවසයි. එකල්හී ගෘහපතියෙක් හෝ ගෘහපතිපුත්‍රයෙක් හෝ අන්‍ය වූ කුලයක උපන්නෙක් හෝ ඒ ධර්මය අසන්නේ ය. හේ ඒ ධර්මය අසා තථාගතයන්ගේ සම්බුද්ධත්වය පිළිබඳ ශ්‍රද්ධාව ඇති කරගනී. හේ ඒ ශ්‍රද්ධා ලාභයෙන් යුක්ත ව මෙසේ නුවණින් විමසයි. ‘ගෘහවාසය කරදර සහිත ය. ක්ලේශ මාර්ගයකි. එනමුදු පැවිද්ද වනාහී අහස් තලය වැනි ය. ගෘහවාසයෙහි රැඳුනහු විසින් මේ ඒකාන්ත පිරිපුන් පිරිසිදු සංඛයක් වැනි ඒකාන්ත පිරිසිදු නිවන් මගෙහි හැසිරීම පහසු නොවෙයි. මම ද කෙස් රැවුල් බහා කසාවත් පොරොවා ගෘහ වාසයෙන් නික්ම අනගාරික සසුනෙහි පැවිදි වන්නෙම් නම් මැනැවැ’යි. හේ පසුකලෙක අල්ප වූ හෝ භෝග සම්පත් අත්හැර, බොහෝ වූ හෝ භෝග සම්පත් අත්හැර අල්ප වූ හෝ ඥාති පිරිවර අත්හැර, බොහෝ වූ හෝ ඥාති පිරිවර අත්හැර කෙස් රැවුල් බහා කසාවත් පොරොවා ගෘහ වාසයෙන් නික්ම අනගාරික සසුනෙහි පැවිදි වෙයි.
සෝ ඒවං පබ්බජිතෝ සමානෝ භික්ඛූනං සික්ඛාසාජීවසමාපන්නෝ පාණාතිපාතං පහාය පාණාතිපාතා පටිවිරතෝ හෝති, නිහිත දණ්ඩෝ නිහිතසත්ථෝ ලජ්ජි දයාපන්නෝ සබ්බපාණභූතානුකම්පී විහරති. අදින්නාදානං පහාය අදින්නාදානා පටිවිරතෝ හෝති දින්නාදායී දින්නපාටිකංඛී අථේනේන සුචි භූතේන අත්තනා විහරති. අබ්‍රහ්මචරියං පහාය බ්‍රහ්මචාරී හෝති ආරාචාරී විරතෝ මේථුනා ගාමධම්මා, මුසාවාදං පහාය මුසාවාදා පටිවිරතෝ හෝති සච්චවාදී සච්චසන්ධෝ ථේතෝ පච්චයිකෝ අවිසංවාදකෝ ලෝකස්ස, පිසුනංවාචං පහාය පිසුණාය වාචාය පටිවිරතෝ හෝති.
හේ එසේ පැවිදි වූයේ භික්ෂූන් රකින ශික්ෂාපදයන් සමාදන් වූයේ වෙයි. ප්‍රාණඝාතය අත්හැර සතුන් මැරීමෙන් වැළකුණේ වෙයි. දඬු මුගුරු බහා තැබුවේ වෙයි. අවිආයුධ බහා තැබුවේ වෙයි. ලැජ්ජා ඇත්තේ වෙයි. දයාවෙන් යුක්ත වූයේ වෙයි. සියළු ප්‍රාණීන් කෙරෙහි හිතානුකම්පී ව වාසය කරයි.
නුදුන් දේ ගැනීම අත්හැර සොරකමින් වැළකුණේ වෙයි. දුන් දේ පමණක් ගන්නේ වෙයි. දුන් දේ පමණක් ගැනීමට කැමති වෙයි. නොසොර සිතින් යුතු ව පිරිසිදු වූ ජීවිතයකින් වාසය කරයි.
අබ්‍රහ්මචාරී බව අත්හැර බ්‍රහ්මචාරී ව වාසය කරයි. ග්‍රාම්‍ය දෙයක් වන මෛථූනයෙන් වැළකී යහපත් ඇවතුම් පැවැතුම්වලින් වාසය කරයි.
බොරු කීම අත්හැර බොරු කීමෙන් වැළකුණේ වෙයි. සත්‍ය කියන්නේ වෙයි. ඇත්තෙන් ඇත්ත ගලපා කියන්නේ වෙයි. සත්‍ය වූ ධර්මයක් ම කියන්නේ වෙයි. විශ්වසනීය ලෙස වූ ලොව නොරවටන කථා කියන්නේ වෙයි.
න ඉතෝ සුත්වා අමුත්‍ර අක්ඛාතා ඉමේසං භේදාය, අමුත්‍ර වා සුත්වා න ඉමේසං අක්ඛාතා අමූසං භේදාය, ඉති භින්නානං වා සන්ධාතා සහිතානං වා අනුප්පදාතා සමග්ගාරාමෝ සමග්ගරතෝ සමග්ගනන්දී සමග්ගකරණිං වාචං භාසිතා හෝති. ඵරුසං වාචං පහාය ඵරුසාය වාචාය පටිවිරතෝ හෝති. යා සා වාචා නේළා කණ්ණසුඛා පේමනීයා හදයංගමා පෝරී බහුජනකන්තා බහුජනමනාපා, තථාරූපිං වාචං භාසිතා හෝති. සම්ඵප්පලාපං පහාය සම්ඵප්පලාපා පටිවිරතෝ හෝති කාලවාදී භූතවාදී අත්ථවාදී ධම්මවාදී විනයවාදී නිධානවතිං වාචං භාසිතා හෝති කාලේන සාපදේසං පරියන්තවතිං අත්ථසංහිතං.
කේලාම් කීම අත්හැර කේලාම් වචනයෙන් වළකින්නේ වෙයි. මොවුන් බිඳවීම පිණිස මෙතැනින් අසා ගොස් අසවල් තැන නොකියන්නේ වෙයි. අසවලුන් බිඳවීම පිණිස එතැනින් අසාගෙන විත් මෙතන නොකියන්නේ වෙයි. මෙසේ බිඳුණු අය සමගි කරවීම පිණිස ත්, සමගි වූවන්ට අනුබල දීම පිණිස ත් සමගියෙහි ඇළුණේ වෙයි. සමගියට කැමති වූයේ වෙයි. සමගියෙන් සතුටු වෙයි. සමගිය ඇතිවෙන කරුණු පවසන්නේ වෙයි.
දරුණු වචන අත්හැර, දරුණු වචනයෙන් වැළකුණේ වෙයි. යම් වචනයක් දොස් රහිත වෙයි ද, ශ්‍රවණයට සැප දෙයි ද, දයාව උපදවයි ද, හෘදයාංගම වෙයි ද, වැදගත් වචන වෙයි ද, බොහෝ ජනයාට කාන්ත වෙයි ද, බොහෝ ජනයාට මනාප වෙයි ද, එබඳු වූ බස් ම කියන්නේ වෙයි.
නිසරු බස් හැර දමා නිසරු කථාවෙන් වැළකෙන්නේ වෙයි. කාලානුරූප වූ දෙයක් කියන්නේ වෙයි. සත්‍යයක් කියන්නේ වෙයි. දෙලොවට හිත වූ දෙයක් කියන්නේ වෙයි. ධර්මය කියන්නේ වෙයි. හික්මෙන දෙයක් කියන්නේ වෙයි. මතකයෙහි දරා ගැනීමට වටිනා දෙයක් කියන්නේ වෙයි. මෙසේ සුදුසු කාලයට කරුණු සහිත ව එහි ද සීමාව දැන අර්ථ සහිත වූ දෙයක් කියන්නේ වෙයි.
සෝ බීජගාමභූතගාමසමාරම්භා පටිවිරතෝ හෝති. ඒකභත්තිකෝ හෝති. රත්තුපරතෝ විරතෝ විකාලභෝජනා. නච්චගීතවාදිතවිසූකදස්සනා පටිවිරතෝ හෝති, මාලාගන්ධවිලේපනධාරණමණ්ඩන විභූසනට්ඨානා පටිවිරතෝ හෝති උච්චාසයනමහාසයනා පටිවිරතෝ හෝති. ජාතරූපරජතපටිග්ගහණා පටිවිරතෝ හෝති. ආමකධඤ්ඤ පටිග්ගහණා පටිවිරතෝ හෝති. ආමකමංසපටිග්ගහණා පටිවිරතෝ හෝති. ඉත්ථිකුමාරිකපටිග්ගහණා පටිවිරතෝ හෝති. දාසිදාසපටිග්ගහණා පටිවිරතෝ හෝති. අජේළකපටිග්ගහණා පටිවිරතෝ හෝති. කුක්කුට සූකරපටිග්ගහණා පටිවිරතෝ හෝති. හත්ථිගවාස්සවළවා පටිග්ගහණා පටිවිරතෝ හෝති. ඛෙත්තවත්ථුපටිග්ගහණා පටිවිරතෝ හෝති. දූතෙය්‍ය පහිණගමනානුයෝගා පටිවිරතෝ හෝති. කයවික්කයා පටිවිරතෝ හෝති, තුලාකූටකංසකූටමානකූටා පටිවිරතෝ හෝති. උක්කෝටන වඤ්චන්නිකතිසාචියෝගා පටිවිරතෝ හෝති. ඡේදනවධබන්ධනවිපරාමෝසආලෝපසාහකාරා පටිවිරතෝ හෝති.
හේ ගස් කොළන් සිඳලීමෙන් වැළකී සිටින්නේ වෙයි. රාත්‍රී බොජුනෙන් වැළකුණේ විකල් බොජුනෙන් වැළකුණේ උදේ වරුවෙහි වළඳන්නේ වෙයි. නැටුම්, ගැයුම්, වැයුම් ආදී විසූක දර්ශන නැරඹීමෙන් වැළකුණේ වෙයි. මල් සුවඳ විලවුන් දැරීම්, ඇඟ සැරසීම් ආදියෙන් වැළකුණේ වෙයි. වටිනා සුඛෝපභෝගී ආසන පරිහරණයෙන් වැළකුණේ වෙයි. රන් රිදී පිළිගැනීමෙන් වැළකුණේ වෙයි. අමු ධාන්‍ය පිළිගැනීමෙන් වැළකුණේ වෙයි. අමු මස් පිළිගැනීමෙන් වැළකුණේ වෙයි. ස්ත්‍රීන් හා කුමරියන්
පිළිගැනීමෙන් වැළකුණේ වෙයි. දැසි දස්සන් පිළිගැනීමෙන් වැළකුණේ වෙයි. එළු බැටළුවන් පිළිගැනීමෙන් වැළකුණේ වෙයි. කුකුලන් ඌරන් පිළිගැනීමෙන් වැළකුණේ වෙයි. ඇත් අස් ගව වෙළඹ ආදී සතුන් පිළිගැනීමෙන් වැළකුණේ වෙයි. කෙත් වත් පිළිගැනීමෙන් වැළකුණේ වෙයි.
ගිහියන්ගේ පණිවිඩ පණත් ගෙනයාමෙන් වැළකුණේ වෙයි. වෙළඳාමෙන් වැළකුණේ වෙයි. තරාදියෙන් කරන වංචා, කිරීමෙන් කරන වංචා, මැනීමෙන් කරන වංචා ආදියෙන් වැළකුණේ වෙයි. වංචාවෙන් වැරදි විනිශ්චය දීම ආදී කටයුතුවලින් වැළකුණේ වෙයි. අත් පා සිඳීම්, මැරීම්, බන්ධන, මං පැහැරීම්, ගම් පැහැරීම්, සැහැසි ක්‍රියා ආදියෙන් වැළකුණේ වෙයි.
සෝ සන්තුට්ඨෝ හෝති කායපාරිහාරිකේන චීවරේන කුච්ඡිපාරිහාරිකේන පිණ්ඩපාතේන යේන යේනේව පක්කමති සමාදායේව පක්කමති. සෙය්‍යථාපි පක්ඛීසකුණෝ යේන යේනේව ඩේති, සපත්තභාරෝව ඩේති. ඒවමේව භික්ඛු සන්තුට්ඨෝ හෝති කායපාරිහාරිකේන චීවරේන කුච්ඡිපාරිහාරිකේන පිණ්ඩපාතේන යේන යේනේව පක්කමති, සමාදායේව පක්කමති සෝ ඉමිනා අරියේන සීලක්ඛන්ධේන සමන්නාගතෝ අජ්ඣත්තං අනවජ්ජසුඛං පටිසංවේදේති:
හේ ලද දෙයින් සතුටු වන්නේ වෙයි. කයට යැපෙන සිවුරෙන් ද, කුසට යැපෙන ආහාරයෙන් ද සතුටු වෙයි. හේ යම් මැ දිශාවක යයි නම් ඒ පා සිවුරු පමණක් ම රැගෙන යයි. පක්ෂී ලිහිණියෙක් යම් ම දිශාවක ඉගිල යයි ද, පියාපත් බර ඇතිව පමණක් ඉගිල යන්නේ යම් සේ ද, එසෙයින් ම භික්ෂුව ද කයට යැපෙන සිවුරෙනුත්, කුසට යැපෙන පිණ්ඩපාතයෙනුත් සතුටු වෙයි. යම් ම දිශාවක යයි නම් ඒ පා සිවුරු පමණක් ම රැගෙන යයි. මෙසේ හේ මේ ආර්ය වූ සීලස්කන්ධයෙන් සමන්විත වූයේ ආධ්‍යාත්මයෙහි දොස් රහිත වූ සැපයක් විඳියි.
සෝ චක්ඛුනා රූපං දිස්වා න නිමිත්තග්ගාහී හෝතී නානුබ්‍යඤ්ජනග්ගාහී. යත්වාධිකරණමේතං චක්ඛුන්ද්‍රියං අසංවුතං විහරන්තං අභිජ්ඣා දෝමනස්සා පාපකා අකුසලා ධම්මා අන්වාස්සවෙය්‍යුං, තස්ස සංවරාය පටිපජ්ජති, රක්ඛති චක්ඛුන්ද්‍රියං, චක්ඛුන්ද්‍රියේ සංවරං ආපජ්ජති.
සෝතේන සද්දං සුත්වා ....(පෙ).... ඝානේන ගන්ධං ඝායිත්වා ....(පෙ).... ජිව්හාය රසං සායිත්වා ....(පෙ).... කායේන ඵොට්ඨබ්බං ඵුසිත්වා ....(පෙ).... මනසා ධම්මං විඤ්ඤාය න නිමිත්තග්ගාහී හෝති, නානුබ්‍යඤ්ජනග්ගාහී, යත්වාධිකරණමේතං මනින්ද්‍රියං අසංවුතං විහරන්තං අභිජ්ඣා දෝමනස්සා පාපකා අකුසලා ධම්මා අන්වාස්සවෙය්‍යුං, තස්ස සංවරාය පටිපජ්ජති, රක්ඛති මනින්ද්‍රියං, මනින්ද්‍රියේ සංවරං ආපජ්ජති. සෝ ඉමිනා අරියේන ඉන්ද්‍රියසංවරේන සමන්නාගතෝ අජ්ඣත්තං අබ්‍යාසේකසුඛං පටිසංවේදේති.
හේ ඇසින් රූපයක් දැක නිමිති නොගනියි. නිමිත්තකින් කොටසක් හෝ නොගනියි. යම් හෙයකින් ඇස නම් වූ ඉන්ද්‍රිය අසංවර ව වාසය කරන විට දැඩි ලෝභය දොම්නස ආදී පාපී අකුසල් දහම් තමා ව ලුහු බඳියි නම් එයින් සංවර වීමට පිළිපදියි. ඇස නම් වූ ඉන්ද්‍රිය රකියි. ඇස නම් වූ ඉන්ද්‍රියේ සංවරයට පැමිණෙයි. කනෙන් ශබ්දයක් අසා ….(පෙ)…. නාසයෙන් ගඳ සුවඳ දැන ….(පෙ)…. දිවෙන් රසයක් විඳ ….(පෙ)…. කයෙන් පහස ලබා ….(පෙ)…. මනසින් අරමුණක් දැන නිමිති නොගනියි. නිමිත්තකින් කොටසක් හෝ නොගනියි. යම් හෙයකින් මනස නම් වූ ඉන්ද්‍රිය අසංවර ව වාසය කරද්දී දැඩි ලෝභය දොම්නස ආදී පාපී අකුසල් දහම් තමා ව ලුහු බඳියි නම් එයින් සංවර වීමට පිළිපදියි. මනස නම් වූ ඉන්ද්‍රිය රකියි. මනස නම් වූ ඉන්ද්‍රියේ සංවරයට පැමිණෙයි. හේ මේ ආර්ය වූ ඉන්ද්‍රිය සංවරයෙන් සමන්විත වූයේ ආධ්‍යාත්මයෙහි කෙලෙස් නොවැගිරෙන සැපයක් විඳියි.
සෝ අභික්කන්තේ පටික්කන්තේ සම්පජානකාරී හෝති, ආලෝකිතේ විලෝකිතේ සම්පජානකාරී හෝති, සම්මිඤ්ජිතේ පසාරිතේ සම්පජානකාරී හෝති, සංඝාටිපත්තචීවරධාරණේ සම්පජානකාරී හෝති, අසිතේ පීතේ ඛායිතේ සායිතේ සම්පජානකාරී හෝති. උච්චාර පස්සාවකම්මේ සම්පජානකාරී හෝති. ගතේ ඨිතේ නිසින්නේ සුත්තේ ජාගරිතේ භාසිතේ තුණ්හීභාවේ සම්පජානකාරී හෝති.
හේ නුවණ හසුරුවමින් ඉදිරියට යන්නේ ද වෙයි, නැවත හැරී එන්නේ ද වෙයි. නුවණ හසුරුවමින් ඉදිරිය බලන්නේ ද වෙයි, වටපිට බලන්නේ ද වෙයි. නුවණ හසුරුවමින් අත් පා දිගහරින්නේ ද වෙයි, හකුළුවන්නේ ද වෙයි. නුවණ හසුරුවමින් දෙපට සිවුර, පාත්‍ර, තනිපට සිවුරු ආදිය දරන්නේ වෙයි. නුවණ හසුරුවමින් අෂ්ටපානාදිය වළඳන්නේ වෙයි, පැන් පානය කරන්නේ වෙයි, ආහාර වළඳන්නේ වෙයි, කැවිලි ආදිය රස විඳින්නේ වෙයි. නුවණ හසුරුවමින් වැසිකිලි කැසිකිලි කරන්නේ වෙයි. යෑමෙහිදී ද, සිටීමෙහිදී ද, හිඳීමෙහිදී ද, සැතපීමෙහිදී ද, නිදිවරා සිටීමෙහිදී ද, යමක් පැවසීමෙහිදී ද, නිහඬ ව සිටීමෙහිදී ද නුවණ හසුරුවන්නේ වෙයි.
සෝ ඉමිනා ච අරියේන සීලක්ඛන්ධේන සමන්නාගතෝ ඉමිනා ච අරියේන ඉන්ද්‍රියසංවරේන සමන්නාගතෝ ඉමිනා ච අරියේන සතිසම්පජඤ්ඤේන සමන්නාගතෝ විචිත්තං සේනාසනං භජති: අරඤ්ඤං රුක්ඛමූලං පබ්බතං කන්දරං ගිරිගුහං සුසානං වනපත්ථං අබ්භෝකාසං පලාලපුඤ්ජං සෝ අරඤ්ඤගතෝ වා රුක්ඛමූලගතෝ වා සුඤ්ඤාගාරගතෝ වා නිසීදති පල්ලංකං ආභුජිත්වා උජුං කායං පණිධාය පරිමුඛං සතිං උපට්ඨපෙත්වා.
හේ මේ ආර්ය සීලස්කන්ධයෙන් ද සමන්විත ව, මේ ආර්ය ඉන්ද්‍රිය සංවරයෙන් ද සමන්විත ව, මේ ආර්ය සිහිනුවණින් ද සමන්විත ව, ජනයා රහිත සෙනසුන් ඇසුරු කරයි. එනම් අරණ්‍යය, රුක් සෙවණ, පර්වතය, දිය ඇලි, ගිරි ගුහා ය, සොහොන ය, වනපෙත ය, හිස් අවකාශය ය, පිදුරු කුටිය ය යනාදියයි. හේ වනයට ගියේ හෝ රුක් සෙවණට ගියේ හෝ ජනශූන්‍ය තැනකට ගියේ හෝ පළඟක් බැඳ කය ඍජු කොට සිහිය පෙරට ගෙන වාඩි වෙයි.
සෝ අභිජ්ඣං ලෝකේ පහාය විගතාභිජ්ඣනේ චේතසා විහරති. අභිජ්ඣාය චිත්තං පරිසෝධේති. ව්‍යාපාදපදෝසං පහාය අබ්‍යාපන්නචිත්තෝ විහරති සබ්බපාණභූතහිතානුකම්පී, ව්‍යාපාදපදෝසා චිත්තං පරිසෝධේති. ථීනමිද්ධං පහාය විගත ථීනමිද්ධෝ විහරති ආලෝකසඤ්ඤී සතෝ සම්පජානෝ, ථීනමිද්ධා චිත්තං පරිසෝධේති. උද්ධච්චකුක්කුච්චං පහාය අනුද්ධතෝ විහරති අජ්ඣත්තං වූපසන්තචිත්තෝ උද්ධච්චකුක්කුච්චා චිත්තං පරිසෝධේති. විචිකිච්ඡං පහාය තිණ්ණවිචිකිච්ඡෝ විහරති අකථංකථී කුසලේසු ධම්මේසු, විචිකිච්ඡාය චිත්තං පරිසෝධේති.
හේ තම ලොවෙහි ඇති ලෝභය අත්හැර ලෝභ රහිත වූ සිතින් වාසය කරයි. සිත ලෝභයෙන් පිරිසිදු කරයි. ද්වේෂයෙන් සිත දූෂිත වීම අත්හැර ද්වේෂ රහිත සිතින් සියළු ප්‍රාණීන් කෙරෙහි හිතානුකම්පී ව වාසය කරයි. ව්‍යාපාද දෝෂයෙන් සිත පිරිසිදු කරයි. ථීනමිද්ධය අත්හැර ථීනමිද්ධයෙන් තොර ව ආලෝක සංඥී ව සිහිනුවණින් යුතුව වාසය කරයි. ථීනමිද්ධයෙන් සිත පිරිසිදු කරයි. සිතේ විසිරීම ත්, පසුතැවීම ත් අත්හැර නොවිසිරෙන තමා තුළ සංසිඳුණු සිතින් වාසය කරයි. උද්ධච්ච කුක්කුච්චයෙන් සිත පිරිසිදු කරයි. සැකය අත්හැර සැකයෙන් එතෙර වූයේ කුසල් දහම් පිළිබඳ කෙසේද කෙසේද යන සැකයෙන් තොර ව වාසය කරයි. විචිකිච්ඡාවෙන් සිත පිරිසිදු කරයි.
සෝ ඉමේ පඤ්චනීවරණේ පහාය චේතසෝ උපක්කිලේසේ පඤ්ඤාය දුබ්බලී කරණේ විවිච්චේව කාමේහි විවිච්ච අකුසලේහි ධම්මේහි සවිතක්කං සවිචාරං විවේකජං පීතිසුඛං පඨමං ඣානං උපසම්පජ්ජ විහරති. තං කිං මඤ්ඤසි උපාලි, නන්වායං විහාරෝ පුරිමේහි විහාරේහි අභික්කන්තතරෝ ච පණීතතරෝ චාති?
ඒවං භන්තේ.
හේ මේ සිතට උපක්ලේශ වූ ප්‍රඥාව දුර්වල කරන පංච නීවරණයන් දුරු කොට කාමයන්ගෙන් වෙන් ව අකුසල් දහමින් වෙන් ව, විතර්ක සහිත, විචාර සහිත විවේකයෙන් හටගත් ප්‍රීති සුඛයෙන් යුතු පළමු ධ්‍යානය උපදවා එයට පැමිණ වාසය කරයි.
උපාලි, මේ ගැන කුමක් හඟින්නෙහි ද? මේ විහරණය කලින් විහරණයන්ට වඩා සොඳුරු වූයේ ත්, ප්‍රණීත වූයේ ත් නොවේ ද?” “එසේ ය, ස්වාමීනී.”
ඉමම්පි ඛෝ උපාලි මම සාවකා අත්තනි ධම්මං සම්පස්සමානා අරඤ්ඤේ වනපත්ථානි පන්තානි සේනාසනානි පටිසේවන්ති. නෝ ච ඛෝ තාව අනුප්පත්ත සදත්ථා විහරන්ති.
උපාලි, මාගේ ශ්‍රාවකයෝ මෙම ධර්මය ද තමා තුළ දකිමින් ආරණ්‍ය, වනපෙත්, ඈත ගැඹුරු වනයෙහි සෙනසුන් සේවනය කරත්. එතෙකුදු වුවත් තවම පිළිවෙලින් පැමිණි අරහත්වයෙන් යුතුව වාසය නොකරති.
පුන ච පරං උපාලි භික්ඛු විතක්කවිචාරානං වූපසමා ....(පෙ).... දුතියං ඣානං උපසම්පජ්ජ විහරති. තං කිං මඤ්ඤසි උපාලි, නන්වායං විහාරෝ පුරිමේහි විහාරේහි අභික්කන්තතරෝ ච පණීතතරෝ චා ති?
ඒවං භන්තේ.
තව ද උපාලි, භික්ෂුව විතර්ක විචාරයන් සංසිඳුවීමෙන් ….(පෙ)…. දෙවෙනි ධ්‍යානය උපදවා වාසය කරයි.
උපාලි, මේ ගැන කුමක් හඟින්නෙහි ද? මේ විහරණය කලින් විහරණයන්ට වඩා සොඳුරු වූයේ ත්, ප්‍රණීත වූයේ ත් නොවෙයි ද?” “එසේ ය, ස්වාමීනී.”
ඉමම්පි ඛෝ උපාලි මම සාවකා අත්තනි ධම්මං සම්පස්සමානා අරඤ්ඤේ වනපත්ථානි පන්තානි සේනාසනානි පටිසේවන්ති. නෝ ච ඛෝ තාව අනුප්පත්තසදත්ථා විහරන්ති.
“උපාලි, මාගේ ශ්‍රාවකයෝ මෙම ධර්මය ද තමා තුළ දකිමින් ආරණ්‍ය, වනපෙත්, ඈත ගැඹුරු වනයෙහි සෙනසුන් සේවනය කරත්. එතෙකුදු වුවත් තවම පිළිවෙලින් පැමිණි අරහත්වයෙන් යුතුව වාසය නොකරති.
පුන ච පරං උපාලි භික්ඛු පීතියා ච විරාගා ....(පෙ).... තතියං ඣානං උපසම්පජ්ජ විහරති. තං කිං මඤ්ඤසි උපාලි නන්වායං විහාරෝ පුරිමේහි විහාරේහි අභික්කන්තතරෝ ච පණීතතරෝචා ති?
ඒවං භන්තේ.
තව ද උපාලි, භික්ෂුව ප්‍රීතියට ද නොඇල්මෙන් ….(පෙ)…. තුන්වෙනි ධ්‍යානය උපදවා වාසය කරයි.
උපාලි, මේ ගැන කුමක් හඟින්නෙහි ද? මේ විහරණය කලින් විහරණයන්ට වඩා සොඳුරු වූයේ ත්, ප්‍රණීත වූයේ ත් නොවෙයි ද?” “එසේ ය, ස්වාමීනී.”
ඉමම්පි ඛෝ උපාලි මම සාවකා අත්තනි ධම්මං සම්පස්සමානා අරඤ්ඤේ වනපත්ථානි පන්තානි සේනාසනානි පටිසේවන්ති. නෝ ච ඛෝ තාව අනුප්පත්තසදත්ථා විහරන්ති.
“උපාලි, මාගේ ශ්‍රාවකයෝ මෙම ධර්මය ද තමා තුළ දකිමින් ආරණ්‍ය, වනපෙත්, ඈත ගැඹුරු වනයෙහි සෙනසුන් සේවනය කරත්. එතෙකුදු වුවත් තවම පිළිවෙලින් පැමිණි අරහත්වයෙන් යුතුව වාසය නොකරති.
පුන ච පරං උපාලි භික්ඛු සුඛස්ස ච පහානා ....(පෙ).... චතුත්ථං ඣානං උපසම්පජ්ජ විහරති, තං කිං මඤ්ඤසි උපාලි නන්වායං විහාරෝ පුරිමේහි විහාරේහි අභික්කන්තතරෝ ච පණීතතරෝ චා ති?
ඒවං භන්තේ.
තව ද උපාලි, භික්ෂුව සැපය ද ප්‍රහාණය කොට ….(පෙ)…. සිව්වෙනි ධ්‍යානය උපදවා වාසය කරයි.
උපාලි, මේ ගැන කුමක් හඟින්නෙහි ද? මේ විහරණය කලින් විහරණයන්ට වඩා සොඳුරු වූයේ ත්, ප්‍රණීත වූයේ ත් නොවෙයි ද?” “එසේ ය, ස්වාමීනී.”
ඉමම්පි ඛෝ උපාලි මම සාවකා අත්තනි ධම්මං සම්පස්සමානා අරඤ්ඤේ වනපත්ථානි පන්තානි සේනාසනානි පටිසේවන්ති. නෝ ච ඛෝ තාව අනුප්පත්තසදත්ථා විහරන්ති.
“උපාලි, මාගේ ශ්‍රාවකයෝ මෙම ධර්මය ද තමා තුළ දකිමින් ආරණ්‍ය, වනපෙත්, ඈත ගැඹුරු වනයෙහි සෙනසුන් සේවනය කරත්. එතෙකුදු වුවත් තවම පිළිවෙලින් පැමිණි අරහත්වයෙන් යුතුව වාසය නොකරති.
පුන ච පරං උපාලි භික්ඛු සබ්බසෝ රූප සඤ්ඤානං සමතික්කමා පටිඝසඤ්ඤානං අත්ථංගමා නානත්තසඤ්ඤානං අමනසිකාරා ‘අනන්තෝ ආකාසෝ’ති ආකාසානඤ්චායතනං උපසම්පජ්ජ විහරති. තං කිං මඤ්ඤසි උපාලි, නන්වායං විහාරෝ පුරිමේහි විහාරේහි අභික්කන්තරෝ ච පණීතතරෝ චාති?
ඒවං භන්තේ.
තව ද උපාලි, භික්ෂුව සියළු අයුරින් රූප සංඥාවන් ඉක්ම යෑමෙන් ඕලාරික සංඥාවන් නැතිවීමෙන් නා නා සංඥාවන් නොමෙනෙහි කිරීමෙන් ‘අනන්ත ආකාසය’ යැයි ආකාසානඤ්චායතනය උපදවා වාසය කරයි.
උපාලි, මේ ගැන කුමක් හඟින්නෙහි ද? මේ විහරණය කලින් විහරණයන්ට වඩා සොඳුරු වූයේ ත්, ප්‍රණීත වූයේ ත් නොවෙයි ද?” “එසේ ය, ස්වාමීනී.”
ඉමම්පි ඛෝ උපාලි, මම සාවකා අත්තනි ධම්මං සම්පස්සමානා අරඤ්ඤේ වනපත්ථානි පන්තානි සේනාසනානි පටිසේවන්ති. නෝ ච ඛෝ තාව අනුප්පත්තසදත්ථා විහරන්ති.
“උපාලි, මාගේ ශ්‍රාවකයෝ මෙම ධර්මය ද තමා තුළ දකිමින් ආරණ්‍ය, වනපෙත්, ඈත ගැඹුරු වනයෙහි සෙනසුන් සේවනය කරත්. එතෙකුදු වුවත් තවම පිළිවෙලින් පැමිණි අරහත්වයෙන් යුතුව වාසය නොකරති.
පුන ච පරං උපාලි භික්ඛු සබ්බසෝ ආකාසානඤ්චායතනං සමතික්කම්ම ‘අනන්තං විඤ්ඤාණ’න්ති විඤ්ඤාණඤ්චායතනං උපසම්පජ්ජ විහරති: ....(පෙ).... සබ්බසෝ විඤ්ඤාණඤ්චායතනං සමතික්කම්ම නත්ථි කිඤ්චී ති ආකිඤ්චඤ්ඤායතනං උපසම්පජ්ජ විහරති ....(පෙ)....
සබ්බසෝ ආකිඤ්චඤ්ඤායතනං සමතික්කම්ම ‘සන්තමේතං, පණීතමේත’න්ති නේවසඤ්ඤානාසඤ්ඤායතනං උපසම්පජ්ජ විහරති, තං කිං මඤ්ඤසි උපාලි, නන්වායං විහාරෝ පුරිමේහි විහාරේහි අභික්කන්තතරෝ ච පණීතතරෝ චාති?
ඒවං භන්තේ.
තව ද උපාලි, භික්ෂුව සියළු අයුරින් ආකාසානඤ්චායතනය ඉක්ම යෑමෙන් ‘අනන්ත විඤ්ඤාණය’ යැයි විඤ්ඤාණඤ්චායතනය උපදවා වාසය කරයි. ….(පෙ)…. සියළු අයුරින් විඤ්ඤාණඤ්චායතනය ඉක්ම යෑමෙන් ‘කිසිවක් නැත’ යැයි ආකිඤ්චඤ්ඤායතනය උපදවා වාසය කරයි. ….(පෙ)…. තව ද උපාලි, භික්ෂුව සියළු අයුරින් ආකිඤ්චඤ්ඤායතනය ඉක්ම යෑමෙන් ‘මෙය ශාන්ත ය, මෙය ප්‍රණීත ය’ යි නේවසඤ්ඤානාසඤ්ඤායතනය උපදවා වාසය කරයි.
උපාලි, මේ ගැන කුමක් හඟින්නෙහි ද? මේ විහරණය කලින් විහරණයන්ට වඩා සොඳුරු වූයේ ත්, ප්‍රණීත වූයේ ත් නොවෙයි ද?” “එසේ ය, ස්වාමීනී.”
ඉමම්පි ඛෝ උපාලි මම සාවකා අත්තනි ධම්මං සම්පස්සමානා අරඤ්ඤේ වනපත්ථානි පන්තානි සේනාසනානි පටිසේවන්ති. නෝ ච ඛෝ තාව අනුප්පත්තසදත්ථා විහරන්ති.
“උපාලි, මාගේ ශ්‍රාවකයෝ මෙම ධර්මය ද තමා තුළ දකිමින් ආරණ්‍ය, වනපෙත්, ඈත ගැඹුරු වනයෙහි සෙනසුන් සේවනය කරත්. එතෙකුදු වුවත් තවම පිළිවෙලින් පැමිණි අරහත්වයෙන් යුතුව වාසය නොකරති.
පුන ච පරං උපාලි භික්ඛු සබ්බසෝ නේවසඤ්ඤානාසඤ්ඤායතනං සමතික්කම්ම සඤ්ඤාවේදයිතනිරෝධං උපසම්පජ්ජ විහරති. පඤ්ඤාය චස්ස දිස්වා ආසවා පරික්ඛීණා හොන්ති. තං කිං මඤ්ඤසි උපාලි, නන්වායං විහාරෝ පුරිමේහි විහාරේහි අභික්කන්තතරෝ ච පණීතතරෝ චා ති?
ඒවං භන්තේ.
තව ද උපාලි, භික්ෂුව සියළු අයුරින් නේවසඤ්ඤානාසඤ්ඤායතනය ඉක්ම යෑමෙන් සඤ්ඤා වේදයිත නිරෝධය උපදවා වාසය කරයි. ප්‍රඥාවෙන් දැක ඔහුගේ ආශ්‍රවයෝ ද ගෙවී ගියාහු වෙති.
උපාලි, මේ ගැන කුමක් හඟින්නෙහි ද? මේ විහරණය කලින් විහරණයන්ට වඩා සොඳුරු වූයේ ත්, ප්‍රණීත වූයේ ත් නොවෙයි ද?” “එසේ ය, ස්වාමීනී.”
ඉමම්පි ඛෝ උපාලි මම සාවකා අත්තනි ධම්මං සම්පස්සමානා අරඤ්ඤේ වනපත්ථානි පන්තානි සේනාසනානි පටිසේවන්ති. නෝ ච ඛෝ තාව අනුප්පත්තසදත්ථා විහරන්ති. ඉංඝ ත්වං උපාලි, සංඝේ විහරාහි, සංඝේ තේ විහරතෝ ඵාසු භවිස්සතී ති.
“උපාලි, මාගේ ශ්‍රාවකයෝ මෙම ධර්මය ද තමා තුළ දකිමින් ආරණ්‍ය, වනපෙත්, ඈත ගැඹුරු වනයෙහි සෙනසුන් සේවනය කරත්. මෙපමණකින් පිළිවෙලින් පැමිණි අරහත්වයෙන් යුතුව වාසය කරති.
උපාලි, එහෙයින් ඔබ සංඝයා අතර වාසය කරව. සංඝයා අතර වාසය කරන ඔබට එය පහසු වන්නේ ය.”
සාදු! සාදු!! සාදු!!!
උපාලි සූත්‍රය නිමා විය.
