අංගුත්තර නිකාය
චතුක්ක නිපාතෝ
4.2.5.7. ඛිප්පනිසන්ති සුත්තං
4.2.5.7. වහා වැටහීම ගැන වදාළ දෙසුම
චත්තාරෝ’මේ භික්ඛවේ පුග්ගලා සන්තෝ සංවිජ්ජමානා ලෝකස්මිං. කතමේ චත්තාරෝ?
මහණෙනි, මේ පුද්ගලයෝ සතර දෙනෙක් ලෝකයෙහි විද්‍යමාන ව සිටිති. ඒ කවර සතර දෙනෙක් ද යත්;
අත්තහිතාය පටිපන්නෝ නෝ පරහිතාය. පරහිතාය පටිපන්නෝ නෝ අත්තහිතාය. නේවත්තහිතාය පටිපන්නෝ නෝ පරහිතාය. අත්තහිතාය ච පටිපන්නෝ පරහිතාය ච.
තමාට හිත පිණිස පිළිපන්නේ වෙයි, අනුන්ට හිත පිණිස නොවෙයි. අනුන්ට හිත පිණිස පිළිපන්නේ වෙයි, නමුත් තමාට හිත පිණිස නොවෙයි. තමාට හිත පිණිස ත් පිළිපන්නේ නොවෙයි, අනුන්ට හිත පිණිස ත් පිළිපන්නේ නොවෙයි. තමාට හිත පිණිස ත් අනුන්ට හිත පිණිස ත් පිළිපන්නේ වෙයි.
කථඤ්ච භික්ඛවේ පුග්ගලෝ අත්තහිතාය පටිපන්නෝ හෝති, නෝ පරහිතාය? ඉධ භික්ඛවේ ඒකච්චෝ පුග්ගලෝ ඛිප්පනිසන්තී ච හෝති කුසලේසු ධම්මේසු. සුතානං ච ධම්මානං ධාරකජාතිකෝ හෝති. ධතානං ච ධම්මානං අත්ථූපපරික්ඛී හෝති අත්ථමඤ්ඤාය ධම්මමඤ්ඤාය ධම්මානුධම්මපටිපන්නෝ හෝති. නෝ ච කල්‍යාණවාචෝ හෝති කල්‍යාණවාක්කරණෝ පෝරියා වාචාය සමන්නාගතෝ විස්සට්ඨාය අනේලගලාය අත්ථස්ස විඤ්ඤාපනියා. නෝ ච සන්දස්සකෝ සමාදපකෝ සමුත්තේජකෝ සම්පහංසකෝ සබ්‍රහ්මචාරීනං. ඒවං ඛෝ භික්ඛවේ පුග්ගලෝ අත්තහිතාය පටිපන්නෝ හෝති නෝ පරහිතාය.
1. මහණෙනි, පුද්ගලයෙක් කෙසේ නම් තමාට හිත පිණිස පිළිපන්නේ වෙයි ද, අනුන්ට හිත පිණිස නොවෙයි ද? මහණෙනි, මෙහිලා ඇතැම් පුද්ගලයෙක් කුසලධර්මයන් පිළිබඳ ව වහා වටහා ගැනීමට සමත් වෙයි. ඇසූ ධර්මයන් මතකයෙහි දරණ ස්වභාවය ද ඇත්තේ වෙයි. මතකයෙහි රඳවා ගත් ධර්මයෙහි අර්ථ නුවණින් විමසන්නේ ද වෙයි. අර්ථ දැන, ධර්මය දැන, ධර්මානුධර්ම ප්‍රතිපදාවට පිළිපන්නේ ද වෙයි. එනමුදු හේ කල්‍යාණ වචන නැත්තේ වෙයි. කල්‍යාණ වචන ව්‍යවහාරය, වැදගත් වචන භාවිතය, නොවිසුරුණු වචන ඇති බව, කෙළතොළු වචන නැති බව, අරුත් ඉස්මතු කරවන වචන ඇති බව නැත්තේ වෙයි. සබ්‍රහ්මචාරීන් වහන්සේලාට කරුණු නොදක්වන්නේ වෙයි. සමාදන් නොකරවන්නේ වෙයි. උත්සාහවත් නොකරවන්නේ වෙයි. නොපහදවන්නේ වෙයි. මහණෙනි, පුද්ගලයෙක් මේ අයුරින් තමාට හිත පිණිස පිළිපන්නේ වෙයි, අනුන්ට හිත පිණිස නොවෙයි.
කථඤ්ච භික්ඛවේ පුග්ගලෝ පරහිතාය පටිපන්නෝ හෝති නෝ අත්තහිතාය? ඉධ භික්ඛවේ ඒකච්චෝ පුග්ගලෝ න හේව ඛෝ ඛිප්පනිසන්තී හෝති කුසලේසු ධම්මේසු නෝ ච සුතානං ධම්මානං ධාරකජාතිකෝ හෝති. නෝ ච ධතානං ධම්මානං අත්ථූපපරික්ඛී හෝති. නෝ ච අත්ථමඤ්ඤාය ධම්මමඤ්ඤාය ධම්මානුධම්මපටිපන්නෝ හෝති. කල්‍යාණවාචෝ ච හෝති කල්‍යාණවාක්කරණෝ පෝරියා වාචාය සමන්නාගතෝ විස්සට්ඨාය අනේලගලාය අත්ථස්ස විඤ්ඤාපනියා. සන්දස්සකෝ ච හෝති සමාදපකෝ සමුත්තේජකෝ සම්පහංසකෝ සබ්‍රහ්මචාරීනං. ඒවං ඛෝ භික්ඛවේ පුග්ගලෝ පරහිතාය පටිපන්නෝ හෝති නෝ අත්තහිතාය.
2. මහණෙනි, පුද්ගලයෙක් කෙසේ නම් අනුන්ට හිත පිණිස පිළිපන්නේ වෙයි ද, තමාට හිත පිණිස නොවෙයි ද? මහණෙනි, මෙහිලා ඇතැම් පුද්ගලයෙක් කුසලධර්මයන් පිළිබඳ ව වහා වටහා ගැනීමට සමත් නොවෙයි. ඇසූ ධර්මයන් මතකයෙහි දරණ ස්වභාවය ද ඇත්තේ නොවෙයි. මතකයෙහි රඳවා ගත් ධර්මයෙහි අර්ථ නුවණින් විමසන්නේ ද නොවෙයි. අර්ථ දැන, ධර්මය දැන, ධර්මානුධර්ම ප්‍රතිපදාවට පිළිපන්නේ ද නොවෙයි. එනමුදු හේ කල්‍යාණ වචන ඇත්තේ වෙයි. කල්‍යාණ වචන ව්‍යවහාරය, වැදගත් වචන භාවිතය, නොවිසුරුණු වචන ඇති බව, කෙළතොළු වචන නැති බව, අරුත් ඉස්මතු කරවන වචන ඇති බව ඇත්තේ වෙයි. සබ්‍රහ්මචාරීන් වහන්සේලාට කරුණු දක්වන්නේ වෙයි. සමාදන් කරවන්නේ වෙයි. උත්සාහවත් කරවන්නේ වෙයි. පහදවන්නේ වෙයි. මහණෙනි, පුද්ගලයෙක් මේ අයුරින් අනුන්ට හිත පිණිස පිළිපන්නේ වෙයි, තමාට හිත පිණිස නොවෙයි.
කථඤ්ච භික්ඛවේ පුග්ගලෝ නේවත්තහිතාය පටිපන්නෝ හෝති නෝ පරහිතාය? ඉධ භික්ඛවේ ඒකච්චෝ පුග්ගලෝ න හේව ඛෝ ඛිප්පනිසන්තී හෝති කුසලේසු ධම්මේසු. නෝ ච සුතානං ධම්මානං ධාරකජාතිකෝ හෝති. නෝ ච ධතානං ධම්මානං අත්ථූපපරික්ඛී හෝති. නෝ ච අත්ථමඤ්ඤාය ධම්මමඤ්ඤාය ධම්මානුධම්මපටිපන්නෝ හෝති. නෝ ච කල්‍යාණවාචෝ හෝති කල්‍යාණවාක්කරණෝ පෝරියා වාචාය සමන්නාගතෝ විස්සට්ඨාය අනේලගලාය අත්ථස්ස විඤ්ඤාපනියා. නෝ ච සන්දස්සකෝ හෝති සමාදපකෝ සමුත්තේජකෝ සම්පහංසකෝ සබ්‍රහ්මචාරීනං. ඒවං ඛෝ භික්ඛවේ පුග්ගලෝ නේවත්තහිතාය පටිපන්නෝ හෝති නෝ පරහිතාය.
3. මහණෙනි, පුද්ගලයෙක් කෙසේ නම් තමාට ත් හිත පිණිස පිළිපන්නේ නොවෙයි ද, අනුන්ට ත් හිත පිණිස නොවෙයි ද? මහණෙනි, මෙහිලා ඇතැම් පුද්ගලයෙක් කුසලධර්මයන් පිළිබඳ ව වහා වටහා ගැනීමට සමත් නොවෙයි. ඇසූ ධර්මයන් මතකයෙහි දරණ ස්වභාවය ද ඇත්තේ නොවෙයි. මතකයෙහි රඳවා ගත් ධර්මයෙහි අර්ථ නුවණින් විමසන්නේ ද නොවෙයි. අර්ථ දැන, ධර්මය දැන, ධර්මානුධර්ම ප්‍රතිපදාවට පිළිපන්නේ ද නොවෙයි. එසෙයින්ම හේ කල්‍යාණ වචන නැත්තේ වෙයි. කල්‍යාණ වචන ව්‍යවහාරය, වැදගත් වචන භාවිතය, නොවිසුරුණු වචන ඇති බව, කෙළතොළු වචන නැති බව, අරුත් ඉස්මතු කරවන වචන ඇති බව නැත්තේ වෙයි. සබ්‍රහ්මචාරීන් වහන්සේලාට කරුණු නොදක්වන්නේ වෙයි. සමාදන් නොකරවන්නේ වෙයි. උත්සාහවත් නොකරවන්නේ වෙයි. නොපහදවන්නේ වෙයි. මහණෙනි, පුද්ගලයෙක් මේ අයුරින් තමාට ත් හිත පිණිස පිළිපන්නේ නොවෙයි, අනුන්ට ත් හිත පිණිස නොවෙයි.
කථඤ්ච භික්ඛවේ පුග්ගලෝ අත්තහිතාය ච පටිපන්නෝ හෝති පරහිතාය ච? ඉධ භික්ඛවේ ඒකච්චෝ පුග්ගලෝ ඛිප්පනිසන්තී ච හෝති කුසලේසු ධම්මේසු. සුතානඤ්ච ධම්මානං ධාරකජාතිකෝ හෝති. ධතානඤ්ච ධම්මානං අත්ථූපපරික්ඛී හෝති. අත්ථමඤ්ඤාය ධම්මමඤ්ඤාය ධම්මානුධම්මපටිපන්නෝ හෝති. කල්‍යාණවාචෝ හෝති කල්‍යාණවාක්කරණෝ. පෝරියා වාචාය සමන්නාගතෝ විස්සට්ඨාය අනේලගලාය අත්ථස්ස විඤ්ඤාපනියා. සන්දස්සකෝ ච හෝති සමාදපකෝ සමුත්තේජකෝ සම්පහංසකෝ සබ්‍රහ්මචාරීනං. ඒවං ඛෝ භික්ඛවේ පුග්ගලෝ අත්තහිතාය ච පටිපන්නෝ හෝති පරහිතාය ච.
4. මහණෙනි, පුද්ගලයෙක් කෙසේ නම් තමාට ත් හිත පිණිස පිළිපන්නේ වෙයි ද, අනුන්ට ත් හිත පිණිස වෙයි ද? මහණෙනි, මෙහිලා ඇතැම් පුද්ගලයෙක් කුසලධර්මයන් පිළිබඳ ව වහා වටහා ගැනීමට සමත් වෙයි. ඇසූ ධර්මයන් මතකයෙහි දරණ ස්වභාවය ද ඇත්තේ වෙයි. මතකයෙහි රඳවා ගත් ධර්මයෙහි අර්ථ නුවණින් විමසන්නේ ද වෙයි. අර්ථ දැන, ධර්මය දැන, ධර්මානුධර්ම ප්‍රතිපදාවට පිළිපන්නේ ද වෙයි. එසෙයින් ම හේ කල්‍යාණ වචන ඇත්තේ වෙයි. කල්‍යාණ වචන ව්‍යවහාරය, වැදගත් වචන භාවිතය, නොවිසුරුණු වචන ඇති බව, කෙළතොළු වචන නැති බව, අරුත් ඉස්මතු කරවන වචන ඇති බව ඇත්තේ වෙයි. සබ්‍රහ්මචාරීන් වහන්සේලාට කරුණු දක්වන්නේ වෙයි. සමාදන් කරවන්නේ වෙයි. උත්සාහවත් කරවන්නේ වෙයි. පහදවන්නේ වෙයි. මහණෙනි, පුද්ගලයෙක් මේ අයුරින් තමාට ත් හිත පිණිස පිළිපන්නේ වෙයි, අනුන්ට ත් හිත පිණිස වෙයි.
ඉමේ ඛෝ භික්ඛවේ චත්තාරෝ පුග්ගලා සන්තෝ සංවිජ්ජමානා ලෝකස්මින්ති.
මහණෙනි, මේ පුද්ගලයෝ සතර දෙනා ලෝකයෙහි විද්‍යමාන ව සිටිති.
සාදු! සාදු!! සාදු!!!
ඛිප්පනිසන්ති සූත්‍රය නිමා විය.
