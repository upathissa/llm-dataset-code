අංගුත්තර නිකාය
අට්ඨක නිපාතෝ
8.2.1.7. පඨම ආහුනෙය්‍යභික්ඛු සුත්තං
8.2.1.7. දන් පැන් පිදීමට සුදුසු භික්ෂුව ගැන වදාළ පළමු දෙසුම
(සාවත්ථිනිදානං)
සැවැත් නුවර දී ය ……………….
අට්ඨහි භික්ඛවේ ධම්මේහි සමන්නාගතෝ භික්ඛු ආහුනෙය්‍යෝ හෝති පාහුනෙය්‍යෝ දක්ඛිණෙය්‍යෝ අඤ්ජලිකරණීයෝ අනුත්තරං පුඤ්ඤක්ඛෙත්තං ලෝකස්ස, කතමේහි අට්ඨහි:
මහණෙනි, කරුණු අටකින් සමන්විත වූ භික්ෂුව දන් පැන් පිදීමට සුදුසු වෙයි. ආගන්තුක සත්කාරයට සුදුසු වෙයි. පින් රැස්කරගැනීම පිණිස උපස්ථාන ලැබීමට සුදුසු වෙයි. වැඳුම් පිදුම් ලැබීමට සුදුසු වෙයි. ලෝකයාගේ අනුත්තර වූ පින් කෙත වෙයි. ඒ කවර අට කරුණකින් ද යත්;
ඉධ භික්ඛවේ, භික්ඛු සීලවා හෝති ....(පෙ).... සමාදාය සික්ඛති සික්ඛාපදේසු, බහුස්සුතෝ හෝති ....(පෙ).... දිට්ඨියා සුප්පටිවිද්ධෝ. කල්‍යාණමිත්තෝ හෝති , කල්‍යාණසහායෝ කල්‍යාණසම්පවංකෝ. සම්මාදිට්ඨිකෝ හෝති, සම්මාදස්සනේන සමන්නාගතෝ. චතුන්නං ඣානානං ආභිචේතසිකානං දිට්ඨධම්මසුඛවිහාරානං නිකාමලාභී හෝති. අකිච්ඡලාභී අකසිරලාභී. අනේකවිහිතං පුබ්බේනිවාසං අනුස්සරති ඒකම්පි ජාතිං ද්වේපි ජාතියෝ ....(පෙ).... ඉති සාකාරං සඋද්දේසං අනේකවිහිතං පුබ්බේනිවාසං අනුස්සරති, දිබ්බේන චක්ඛුනා විසුද්ධේන අතික්කන්තමානුසකේන ....(පෙ).... යථාකම්මූපගේ සත්තේ පජානාති, ආසවානං ඛයා ....(පෙ).... සච්ඡිකත්වා උපසම්පජ්ජ විහරති. ඉමේහි ඛෝ භික්ඛවේ, අට්ඨහි ධම්මේහි සමන්නාගතෝ භික්ඛු ආහුනෙය්‍යෝ හෝති ....(පෙ).... අනුත්තරං පුඤ්ඤක්ඛෙත්තං ලෝකස්සාති.
මහණෙනි, මෙහිලා භික්ෂුව සිල්වත් වෙයි. ….(පෙ)…. ශික්ෂා පදයන්හි සමාදන් ව හික්මෙයි. බහුශ්‍රැත වෙයි ….(පෙ)…. නුවණින් අවබෝධ කරන ලද්දේ වෙයි. කළ්‍යාණ යහළුවන් ඇත්තේ, කළ්‍යාණ යහළුවන්ට නැඹුරු වූයේ, කළ්‍යාණ මිත්‍රයන් ඇත්තේ වෙයි. සම්මා දිට්ඨියෙන් යුක්ත වූයේ, නිවැරදි දැක්මෙන් යුක්ත වූයේ වෙයි. ගැඹුරු චිත්ත දියුණුවෙන් යුතු වූ මෙලොවදී ලබන සතරක් වූ ධ්‍යානයන් කැමති සේ ලබන්නේ, නිදුකින් ලබන්නේ, බොහෝ සේ ලබන්නේ වෙයි. අනේක ප්‍රකාර වූ පෙර විසූ කඳ පිළිවෙල සිහි කරයි. එනම් එක උපතක් වශයෙන් ද, උපත් දෙකක් වශයෙන් ද, ….(පෙ)…. මෙසේ කරුණු සහිත වූ, විස්තර සහිත වූ අනේක ප්‍රකාර වූ පෙර විසූ කඳ පිළිවෙල සිහි කරයි. මිනිස් දැක්ම ඉක්මවා ගිය විශුද්ධ දිව්‍ය නේත්‍රයෙන් චුතවන්නා වූත්, උපදින්නා වූත් සත්වයන් දකියි. ….(පෙ)…. කර්මානුරූප ව සුගතියේ ත් දුගතියේ ත් උපදින අයුරු දනියි. ආශ්‍රවයන් ක්ෂය වීමෙන් අනාශ්‍රව වූ චිත්ත විමුක්තියත්, ප්‍රඥා විමුක්තියත් මේ ජීවිතයේදී ම තම විශිෂ්ට නුවණින් අත්දැක එයට පැමිණ වාසය කරයි.
මහණෙනි, මේ කරුණු අටන් සමන්විත වූ භික්ෂුව දන් පැන් පිදීමට සුදුසු වෙයි. ආගන්තුක සත්කාරයට සුදුසු වෙයි. පින් රැස්කරගැනීම පිණිස උපස්ථාන ලැබීමට සුදුසු වෙයි. වැඳුම් පිදුම් ලැබීමට සුදුසු වෙයි. ලෝකයාගේ අනුත්තර වූ පින් කෙත වෙයි.
සාදු! සාදු!! සාදු!!!
පඨම ආහුනෙය්‍ය භික්ඛු සූත්‍රය නිමා විය.
