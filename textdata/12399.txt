ඛුද්දක නිකාය
ඉතිවුත්තක පාළි
3.3.7. සුඛපත්ථනා සුත්තං
3.3.7. සැපය පැතීම ගැන වදාළ දෙසුම
76. වුත්තං හේතං භගවතා. වුත්තමරහතා’ති මේ සුතං:
භාග්‍යවතුන් වහන්සේ තමයි මේ කාරණය වදාළේ. අරහත් මුනිඳාණන්මයි මෙය වදාළේ. මේ විදිහටයි මට අසන්නට ලැබුනේ.
1. තීණිමානි භික්ඛවේ සුඛානි පත්ථයමානෝ සීලං රක්ඛෙය්‍ය පණ්ඩිතෝ. කතමානි තීණි? ‘පසංසා මේ ආගච්ඡතූ’ති සීලං රක්ඛෙය්‍ය පණ්ඩිතෝ, භෝගා මේ උප්පජ්ජන්තූ’ති සීලං රක්ඛෙය්‍ය පණ්ඩිතෝ, කායස්ස භේදා පරම්මරණා සුගතිං සග්ගං ලෝකං උපපජ්ජිස්සාමීති සීලං රක්ඛෙය්‍ය පණ්ඩිතෝ. ඉමානි ඛෝ භික්ඛවේ තීණි සුඛානි පත්ථයමානෝ සීලං රක්ඛෙය්‍ය පණ්ඩිතෝ’ති.
“පින්වත් මහණෙනි, නුවණැති කෙනා මේ තුන් විදිහක සැප පතමින් සිල් රකිනවා. ඒ තුන මොනවාද? නුවණැති කෙනා මේකෙන් ‘මට ප්‍රශංසාවක්ම ලැබේවා!’ කියලා සිල් ආරක්ෂා කරනවා. මේකෙන් ‘මට භෝග සම්පත් ලැබේවා!’ කියා නුවණැති කෙනා සිල් ආරක්ෂා කරනවා. මේකෙන් ‘මම කය බිඳිලා මැරුණට පස්සේ සුගතිය නම් වූ දෙව්ලොව උපදිනවා’ කියලා නුවණැති කෙනා සිල් ආරක්ෂා කරනවා. පින්වත් මහණෙනි, මේ සැප තුන පතමින් නුවණැති කෙනා සිල් ආරක්ෂා කරනවා.”
ඒතමත්ථං භගවා අවෝච. තත්ථේතං ඉති වුච්චති:
මේ අර්ථය භාග්‍යවතුන් වහන්සේ වදාළ සේක. එය මේ අයුරිනුත් පවසන්න පුළුවනි.
2. “සීලං රක්ඛෙය්‍ය මේධාවී පත්ථයානෝ තයෝ සුඛේ,
පසංසං විත්තලාභඤ්ච පෙච්ච සග්ගේ පමෝදනං
“ප්‍රශංසාව ලැබීමත්, වස්තු ලාභයත්, මරණින් පස්සේ ලැබෙන ස්වර්ග සැපත් තියෙනවා. ඉතින් ඤාණවන්ත කෙනා මෙන්න මේ සැප තුන බලාපොරොත්තුවෙන් සිල් රකිනවා.
3. අකරොන්තෝ’පි චේ පාපං කරොන්තමුපසේවති,
සංකියෝ හෝති පාපස්මිං අවණ්ණෝ චස්ස රූහති
ඉතින් පව් කරන්නෙ නැති වුනත්, පව් කරන අයව ඇසුරු කරනවා නම්, එහෙම වුනාම එයාවත් පව් කරන කෙනෙක් හැටියට සැකයට භාජනය වෙනවා. නරක රාවයක් පැතිරී යනවා.
4. යාදිසං කුරුතේ මිත්තං යාදිසං චූපසේවති,
ස වේ තාදිසකෝ හෝති සහවාසෝ’පි තාදිසෝ
යම් විදිහක කෙනෙක් එක්ක නම් මිතුරුකම් කරන්නේ, යම් විදිහක කෙනෙක් නම් ආශ්‍රය කරන්නේ, ඔහු අන්න ඒ විදිහේ කෙනෙක් වෙනවා. ඔහු සමඟ එකට ආශ්‍රය කිරීමත් ඒ වගේමයි.
5. සේවමානෝ සේවමාන, සම්ඵුට්ඨෝ සම්ඵුසං පරං,
සරෝ දිද්ධෝ කලාපං’ව, අලිත්තමුපලිම්පති,
උපලේපභයා ධීරෝ නේව පාපසඛා සියා
දිගින් දිගටම කෙනෙක්ව ඇසුරු කරන කොට අනිත් කෙනාගේ ගතිගුණ අර ඇසුරු කරන කෙනාටත් පුරුදු වෙනවා. විෂ පොවපු ඊතලයක් නිතර නිතර හොඳ ඊතල ගොඩේ දමනවා නම්, ඒ ඊතලවලත් විෂ තැවරෙනවා. ඒ වගේ නුවණැති කෙනෙක් වුනත්, පාපී යහළුවන් ඇසුරු නොකළ යුත්තේ පව් තවරා ගන්නට තියෙන භය නිසාමයි.
6. පූතිමච්ඡං කුසග්ගේන යෝ නරෝ උපනය්හති,
කුසා’පි පූතී වායන්ති ඒවං බාලූපසේවනා
යම් කෙනෙක් කුණුවෙච්ච මස් ටිකක් අරගෙන ඒක තණකොළවලින් වෙලනවා. ඊට පස්සේ ඒ තණකොළත් කුණු ගඳ ගහනවා. පව්කාරයා ආශ්‍රය කරන කොටත් ඔන්න ඔය විදිහයි.
7. තගරඤ්ච පලාසේන යෝ නරෝ උපනය්හති,
පත්තා’පි සුරභි වායන්ති ඒවං ධීරූපසේවනා
කෙනෙක් තුවරලා කියන සුවඳ ද්‍රව්‍ය අරගෙන කොලයක ඔතනවා. ඊට පස්සේ ඒ කොලයෙනුත් හමන්නේ ඒ සුවඳමයි. උතුම් අය ආශ්‍රය කරන කොටත් ඔන්න ඔය වගේ තමයි.”
8. තස්මා පත්තපුටස්සේව ඤත්වා සම්පාකමත්තනෝ,
අසන්තේ නෝපසේවෙය්‍ය සන්තේ සේවෙය්‍ය පණ්ඩිතෝ,
අසන්තෝ නිරයං නෙන්ති සන්තෝ පාපෙන්ති සුග්ගති”න්ති
ඒ නිසා නුවණ තියෙන කෙනා ඔතන දෙයින් කොළයේ ගඳසුවඳ ඇතිවන බව දැන ඒ අයුරින් තමාටත් අසත්පුරුෂ - සත්පුරුෂ දෙකෙන් විපාක ලැබෙන බව දැන අසත්පුරුෂ ඇසුර දුරුකර දමන්නට ඕනෑ. සත්පුරුෂයන් ම යි සේවනය කළ යුත්තේ. අසත්පුරුෂයෝ අන්‍යයන්ව නිරයට පමුණුවනවා. සත්පුරුෂයෝ අන්‍යයන්ව සුගතියට පමුණුවනවා.
අයම්පි අත්ථෝ වුත්තෝ භගවතා, ඉති මේ සුතන්ති.
මේ අර්ථය වදාරණ ලද්දේ භාග්‍යවතුන් වහන්සේ විසින්මයි. මේ විදිහට මා හට අසන්නට ලැබුනා.
සාදු! සාදු!! සාදු!!!
