අංගුත්තර නිකාය
පඤ්චක නිපාතෝ
5.3.4.3. ධම්මරාජ සුත්තං
5.3.4.3. ධර්මරාජයා ගැන වදාළ දෙසුම
(සාවත්ථිනිදානං)
සැවැත් නුවර දී ය …..
යෝ පි ඛෝ භික්ඛවේ රාජා චක්කවත්ති ධම්මිකෝ ධම්මරාජා, සෝ පි න අරාජකං චක්කං වත්තේතීති. ඒවං වුත්තේ අඤ්ඤතරෝ භික්ඛූ භගවන්තං ඒතදවෝච: කෝ පන භන්තේ රඤ්ඤෝ චක්කවත්තිස්ස ධම්මිකස්ස ධම්මරඤ්ඤෝ රාජා?ති. ‘ධම්මෝ භික්ඛූ’ති භගවා අවෝච.
“මහණෙනි, යම් චක්‍රවර්තී රජෙක් ධාර්මික වූයේ ධර්මරාජ වූයේ, හේ පවා රජෙකුගෙන් තොර ව ආඥා චක්‍රය නොපවත්වන්නේ ය.”
මෙසේ වදාළ කල්හී එක්තරා භික්ෂුවක් භාග්‍යවතුන් වහන්සේගෙන් මෙය ඇසුවේ ය.
“ස්වාමීනී, ධාර්මික වූ ධර්මරාජ වූ චක්‍රවර්තී රජු හට රාජයා වූයේ කවරෙක් ද?”
“ධර්මය යි භික්ෂුව” යි භාග්‍යවතුන් වහන්සේ වදාළ සේක.
ඉධ භික්ඛු රාජා චක්කවත්තී ධම්මිකෝ ධම්මරාජා ධම්මඤ්ඤේව නිස්සාය ධම්මං සක්කරොන්තෝ ධම්මං ගරු කරොන්තෝ ධම්මං අපචායමානෝ ධම්මද්ධජෝ ධම්මකේතු ධම්මාධිපතෙය්‍යෝ ධමිමිකං රක්ඛාවරණගුත්තිං සංවිදහති අන්තෝජනස්මිං.
“භික්ෂුව, මෙහිලා ධාර්මික වූ ධර්මරාජ වූ චක්‍රවර්තී රජු ධර්මය ම ඇසුරු කොට, ධර්මයට ම සත්කාර කොට, ධර්මයට ම ගෞරව කොට, ධර්මයට ම බුහුමන් කොට, ධර්මය නමැති කොඩිය ඇති ව, ධර්මය නැමති කේතුව ඇති ව, ධර්මය අධිපති කොට ඇතුළු නුවර ජනයා කෙරෙහි ධාර්මික වූ රැකවරණ ආරක්ෂා සංවිධාන කරයි.
පුන ච පරං භික්ඛු රාජා චක්කවත්තී ධම්මිකෝ ධම්මරාජා ධම්මඤ්ඤේව නිස්සාය ධම්මං සක්කරොන්තෝ ධම්මං ගරුකරොන්තෝ ධම්මං අපචායමානෝ ධම්මද්ධජෝ ධම්මකේතු ධම්මාධිපතෙය්‍යෝ ධම්මිකං රක්ඛාවරණගුත්තිං සංවිදහති ඛත්තියේසු අනුයුත්තේසු, බලකායස්මිං, බ්‍රාහ්මණගහපතිකේසු, නේගමජානපදේසු, සමණබ්‍රාහ්මණේසු, මිගපක්ඛීසු.
තව ද භික්ෂුව, මෙහිලා ධාර්මික වූ ධර්මරාජ වූ චක්‍රවර්තී රජු ධර්මය ම ඇසුරු කොට, ධර්මයට ම සත්කාර කොට, ධර්මයට ම ගෞරව කොට, ධර්මයට ම බුහුමන් කොට, ධර්මය නමැති කොඩිය ඇති ව, ධර්මය නැමති කේතුව ඇති ව, ධර්මය අධිපති කොට රජුගෙන් යැපෙන ක්ෂත්‍රියයන් කෙරෙහි ද, බලසේනා කෙරෙහි ද, බ්‍රාහ්මණ ගෘහපතියන් කෙරෙහි ද, නිගම ජනපදවාසීන් කෙරෙහි ද, ශ්‍රමණ බ්‍රාහ්මණයන් කෙරෙහි ද, මෘග පක්ෂීන් කෙරෙහි ද ධාර්මික වූ රැකවරණ ආරක්ෂා සංවිධාන කරයි.
ස ඛෝ සෝ භික්ඛු රාජා චක්කවත්ති ධම්මිකෝ ධම්මරාජා ධම්මං යේව නිස්සාය ධම්මං සක්කරොන්තා ධම්මං ගරුකරොන්තෝ ධම්මං අපචායමානෝ ධම්මද්ධජෝ ධම්මකේතු ධම්මාධිපතෙය්‍යෝ ධම්මිකං රක්ඛාවරණගුත්තිං සංවිදහිත්වා අන්තෝජනස්මිං, ධම්මිකං රක්ඛාවරණගුත්තිං සංවිදහිත්වා ඛත්තියේසු අනුයුත්තේසු, බලකායස්මිං, බ්‍රාහ්මණගහපතිකේසු නේගමජානපදේසු, සමණබ්‍රාහ්මණේසු, මිගපක්කිසු, ධම්මේනේව චක්කං පවත්තේති. තං හෝති චක්කං අප්පතිවත්තියං කේනචි මනුස්සභූතේන පච්චත්ථිකේන පාණිනා.
භික්ෂුව, ඒ ධාර්මික වූ ධර්මරාජ වූ චක්‍රවර්තී රජු ධර්මය ම ඇසුරු කොට, ධර්මයට ම සත්කාර කොට, ධර්මයට ම ගෞරව කොට, ධර්මයට ම බුහුමන් කොට, ධර්මය නමැති කොඩිය ඇති ව, ධර්මය නැමති කේතුව ඇති ව, ධර්මය අධිපති කොට ඇතුළු නුවර ජනයා කෙරෙහි ධාර්මික වූ රැකවරණ ආරක්ෂා සංවිධාන කොට, රජුගෙන් යැපෙන ක්ෂත්‍රියයන් කෙරෙහි ද, බලසේනා කෙරෙහි ද, බ්‍රාහ්මණ ගෘහපතියන් කෙරෙහි ද, නිගම ජනපදවාසීන් කෙරෙහි ද, ශ්‍රමණ බ්‍රාහ්මණයන් කෙරෙහි ද, මෘග පක්ෂීන් කෙරෙහි ද ධාර්මික වූ රැකවරණ ආරක්ෂා සංවිධාන කොට, ධර්මයෙන් ම ආඥා චක්‍රය පවත්වයි. කිසිදු මනුෂ්‍ය වූ සතුරු ප්‍රාණියෙකු විසින් ඒ ආඥා චක්‍රය ආපස්සට හැරවිය නොහැක්කේ ය.
ඒවමේව ඛෝ භික්ඛු තථාගතෝ අරහං සම්මාසම්බුද්ධෝ ධම්මිකෝ ධම්මරාජා ධම්මං යේව නිස්සාය ධම්මං සක්කරොන්තෝ ධම්මං ගරුකරොන්තෝ ධම්මං අපචායමානෝ ධම්මද්ධජෝ ධම්මකේතු ධම්මාධිපතෙය්‍යෝ ධම්මිකං රක්ඛාවරණගුත්තිං සංවිදහති භික්ඛූසු: “ඒවරූපං කායකම්මං සේවිතබ්බං, ඒවරූපං කායකම්මං න සේවිතබ්බං, ඒවරූපං වචීකම්මං සේවිතබ්බං, ඒවරූපං වචීකම්මං න සේවිතබ්බං, ඒවරූපං මනෝකම්මං සේවිතබ්බං, ඒවරූපං මනෝකම්මං න සේවිතබ්බං, ඒවරූපෝ ආජීවෝ සේවිතබ්බෝ, ඒවරූපෝ ආජීවෝ න සේවිතබ්බෝ, ඒවරූපෝ ගාමනිගමෝ සේවිතබ්බෝ, ඒවරූපෝ ගාමනිගමෝ න සේවිතබ්බෝ”ති.
එසෙයින් ම භික්ෂුව, ධාර්මික වූ ධර්මරාජ වූ තථාගත අරහත් සම්මා සම්බුදුරජාණන් වහන්සේ ධර්මය ම ඇසුරු කොට, ධර්මයට ම සත්කාර කොට, ධර්මයට ම ගෞරව කොට, ධර්මයට ම බුහුමන් කොට, ධර්මය නැමති කොඩිය ඇති ව, ධර්මය නමැති කේතුව ඇති ව, ධර්මය අධිපති කොට භික්ෂූන් කෙරෙහි ධාර්මික වූ ආරක්ෂා රැකවරණ සංවිධාන කරයි. එනම් ‘මෙබඳු වූ කාය කර්මයන් සේවනය කළ යුත්තේ ය. මෙබඳු වූ කාය කර්මයන් සේවනය නොකළ යුත්තේ ය. මෙබඳු වූ වචී කර්මයන් සේවනය කළ යුත්තේ ය. මෙබඳු වූ වචී කර්මයන් සේවනය නොකළ යුත්තේ ය. මෙබඳු වූ මනෝ කර්මයන් සේවනය කළ යුත්තේ ය. මෙබඳු වූ මනෝ කර්මයන් සේවනය නොකළ යුත්තේ ය. මෙබඳු වූ ජීවිකාව සේවනය කළ යුත්තේ ය. මෙබඳු වූ ජීවිකාව සේවනය නොකළ යුත්තේ ය. මෙබඳු වූ ගම් නියම්ගම් සේවනය කළ යුත්තේ ය. මෙබඳු වූ ගම් නියම්ගම් සේවනය නොකළ යුත්තේ ය.’
පුන ච පරං භික්ඛු තථාගතෝ අරහං සම්මාසම්බුද්ධෝ ධම්මිකෝ ධම්මරාජා ධම්මං යේව නිස්සාය ධම්මං සක්කරොන්තෝ ධම්මං ගරුකරොන්තෝ ධම්මං අපචායමානෝ ධම්මද්ධජෝ ධම්මකේතු ධම්මාධිපතෙය්‍යෝ ධම්මිකං රක්ඛාවරණගුත්තිං සංවිදහති භික්ඛුනීසු ....(පෙ).... උපාසකේසු ....(පෙ).... උපාසිකාසු: “ඒවරූපං කායකම්මං සේවිතබ්බං, ඒවරූපං කායකම්මං න සේවිතතබ්බං, ඒවරූපං වචීකම්මං සේවිතබ්බං, ඒවරූපං වචීකම්මං න සේවිතබ්බං, ඒවරූපං මනෝකම්මං සේවිතබ්බං, ඒවරූපං මනෝකම්මං න සේවිතබ්බං, ඒවරූපෝ ආජීවෝ සේවිතබ්බෝ, ඒවරූපෝ ආජීවෝ න සේවිතබ්බෝ, ඒවරූපෝ ගාමනිගමෝ සේවිතබ්බෝ, ඒවරූපෝ ගාමනිගමෝ න සේවිතබ්බෝ”ති.
තව ද භික්ෂුව, ධාර්මික වූ ධර්මරාජ වූ තථාගත අරහත් සම්මා සම්බුදුරජාණන් වහන්සේ ධර්මය ම ඇසුරු කොට, ධර්මයට ම සත්කාර කොට, ධර්මයට ම ගෞරව කොට, ධර්මයට ම බුහුමන් කොට, ධර්මය නමැති කොඩිය ඇති ව, ධර්මය නමැති කේතුව ඇති ව, ධර්මය අධිපති කොට භික්ෂුණීන් කෙරෙහි ධාර්මික වූ ආරක්ෂා රැකවරණ සංවිධාන කරයි. ….(පෙ)…. උපාසකයන් කෙරෙහි ….(පෙ)…. උපාසිකාවන් කෙරෙහි ධාර්මික වූ ආරක්ෂා රැකවරණ සංවිධාන කරයි. එනම් ‘මෙබඳු වූ කාය කර්මයන් සේවනය කළ යුත්තේ ය. මෙබඳු වූ කාය කර්මයන් සේවනය නොකළ යුත්තේ ය. මෙබඳු වූ වචී කර්මයන් සේවනය කළ යුත්තේ ය. මෙබඳු වූ වචී කර්මයන් සේවනය නොකළ යුත්තේ ය. මෙබඳු වූ මනෝ කර්මයන් සේවනය කළ යුත්තේ ය. මෙබඳු වූ මනෝ කර්මයන් සේවනය නොකළ යුත්තේ ය. මෙබඳු වූ ජීවිකාව සේවනය කළ යුත්තේ ය. මෙබඳු වූ ජීවිකාව සේවනය නොකළ යුත්තේ ය. මෙබඳු වූ ගම් නියම්ගම් සේවනය කළ යුත්තේ ය. මෙබඳු වූ ගම් නියම්ගම් සේවනය නොකළ යුත්තේ ය.’
ස ඛෝ භික්ඛු තථාගතෝ අරහං සම්මාසම්බුද්ධෝ ධම්මිකෝ ධම්මරාජා ධම්මං යේව නිස්සාය ධම්මං සක්කරොන්තෝ ධම්මං ගරුකරොන්තෝ ධම්මං අපචායමානෝ ධම්මද්ධජෝ ධම්මකේතු ධම්මාධිපතෙය්‍යෝ ධම්මිකං රක්ඛාවරණගුත්තිං සංවිදහිත්වා භික්ඛුසු, ධම්මිකං රක්ඛාවරණගුත්තිං සංවිදහිත්වා භික්ඛුනීසු, ධම්මිකං රක්ඛාවරණගුත්තිං සංවිදහිත්වා උපාසකේසු, ධම්මිකං රක්ඛාවරණගුත්තිං සංවිදහිත්වා උපාසිකාසු, ධම්මේනේව අනුත්තරං ධම්මචක්කං පවත්තේති. තං හෝති චක්කං අප්පතිවත්තියං සමණේන වා බ්‍රාහ්මණේන වා දේවේන වා මාරේන වා බ්‍රහ්මුනා වා කේනචි වා ලෝකස්මින්ති.
භික්ෂුව, ඒ ධාර්මික වූ ධර්මරාජ වූ තථාගත අරහත් සම්මා සම්බුදුරජාණන් වහන්සේ ධර්මය ම ඇසුරු කොට, ධර්මයට ම සත්කාර කොට, ධර්මයට ම ගෞරව කොට, ධර්මයට ම බුහුමන් කොට, ධර්මය නමැති කොඩිය ඇති ව, ධර්මය නමැති කේතුව ඇති ව, ධර්මය අධිපති කොට භික්ෂූන් කෙරෙහි ධාර්මික වූ ආරක්ෂා රැකවරණ සංවිධාන කොට, භික්ෂුණීන් කෙරෙහි ධාර්මික වූ ආරක්ෂා රැකවරණ සංවිධාන කොට, උපාසකයන් කෙරෙහි ධාර්මික වූ ආරක්ෂා රැකවරණ සංවිධාන කොට, උපාසිකාවන් කෙරෙහි ධාර්මික වූ ආරක්ෂා රැකවරණ සංවිධාන කොට, ධර්මයෙන් ම අනුත්තර වූ ධර්ම චක්‍රය ප්‍රවර්තනය කරති. ශ්‍රමණයෙකු විසින් හෝ බ්‍රාහ්මණයෙකු විසින් හෝ දෙවියෙකු විසින් හෝ මාරයෙකු විසින් හෝ බ්‍රහ්මයෙකු විසින් හෝ ලෝකයෙහි කිසිවෙකු විසින් හෝ ඒ අනුත්තර ධර්ම චක්‍රය ආපස්සට හැරවිය නොහැක්කේ ය.
සාදු! සාදු!! සාදු!!!
ධම්මරාජ සූත්‍රය නිමා විය.
